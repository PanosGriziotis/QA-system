{"content": "Σχετικά με τους κανόνες εμβολιασμού για τον γενικό πληθυσμό: ▪ Για τα παιδιά 6 μηνών έως 4 ετών: όσοι έχουν ολοκληρώσει το βασικό σχήμα εμβολιασμού τους είναι δικαιούχοι μίας δόσης με το νέο εμβόλιο, 3 μήνες μετά τον τελευταίο εμβολιασμό τους. Τα ανεμβολίαστα και θα εμβολιαστούν με 3 δόσεις με το νέο εμβόλιο. Επιπλέον, όσοι δεν έχουν ολοκληρώσει το αρχικό σχήμα εμβολιασμού τους (π. έχουν κάνει μόνο 1η δόση και περιμένουν για τη 2η) με το παλαιό εμβόλιο, πρέπει να ολοκληρώσουν τον εμβολιασμό τους με το νέο εμβόλιο. ▪ Για τα παιδιά 5 ετών έως 11 ετών: τα παιδιά που έχουν ολοκληρώσει το βασικό σχήμα εμβολιασμού τους, είναι δικαιούχοι μίας δόσης με το νέο εμβόλιο, 3 μήνες μετά τον τελευταίο εμβολιασμό τους.", "content_type": "text", "score": null, "meta": {"filename": "Emvolio-Covid-19_2023_2024"}, "id_hash_keys": ["content"], "embedding": null, "id": "c2414e1b78d84dc62de3160d92becae9"}
{"content": "Κλινικό δείγμα Υλικό μεταφοράς Οδηγία Ρινοφαρυγγικό επίχρισμα Αποστειρωμένο φιαλίδιο που περιέχει 1-3 ml ειδικού υλικού μεταφοράς ιών , το οποίο παρέχεται από το εργαστήριο Προσοχή: Στυλεός με άξονα από αλουμίνιο ή πλαστικό και βύσμα από συνθετικό υλικό (π. πολυεστέρα ή Dacron). Όχι βαμβακοφόροι στυλεοί Ρινικό επίχρισμα ή ρινικό έκπλυμα και υλικό ρινικής αναρρόφησης Συνδυασμός ρινοφαρυγγικού ή ρινικού επιχρίσματος με στοματοφαρυγγικό επίχριμα Πτύελα Αποστειρωμένο κενό φιαλίδιο Σε διασωληνωμένους ασθενείς Υλικό ενδοτραχειακής αναρρόφησης Βρογχοκυψελιδικό έκπλυμα Βιοψία από τραχεία/πνεύμονες Αποστειρωμένο κενό φιαλίδιο PM (νεκροτομικό υλικό) Ο ειδικός στυλεός και το σωληνάριο με το υλικό συντήρησης και μεταφοράς κλινικών δειγμάτων του αναπνευστικού για τον έλεγχο του SARS-CoV-2 που αναφέρονται στον παραπάνω πίνακα, είναι τα ίδια με αυτά που χρησιμοποιούνται για τον έλεγχο για ιούς γρίπης.", "content_type": "text", "score": null, "meta": {"filename": "covid-19-ergastiriaki-diagnosi"}, "id_hash_keys": ["content"], "embedding": null, "id": "29c6fce92c1fec5c326fa36c17340d61"}
{"content": "Στην περίπτωση όπου ο αρχικός εργαστηριακός έλεγχος ασθενούς για τον οποίο υπάρχει έντονη υποψία ότι εμφανίζει λοίμωξη COVID είναι αρνητικός, επαναλαμβάνεται λήψη κλινικών δειγμάτων από πολλαπλές θέσεις του αναπνευστικού συστήματος. Επιπλέον κλινικά δείγματα, όπως αίμα, ούρα και κόπρανα, ΕΘΝΙΚΟΣ ΟΡΓΑΝΙΣΜΟΣ ΔΗΜΟΣΙΑΣ ΥΓΕΙΑΣ ΥΠΟΥΡΓΕΙΟ ΥΓΕΙΑΣ 2 μπορεί να συλλεχθούν, προκειμένου να ελεγχθεί η παρουσία και η αποβολή του ιού από διαφορετικά βιολογικά υλικά. 2. Όταν γίνουν διαθέσιμες κατάλληλες ορολογικές εξετάσεις, συστήνεται λήψη ζεύγους δειγμάτων ορού, με διαφορά 14 ημέρες, για ανίχνευση αντισωματικής απάντησης, εφόσον είναι εφικτό. Σημειώνεται ότι η ανίχνευση κάποιου άλλου αναπνευστικού παθογόνου δεν αποκλείει το ενδεχόμενο λοίμωξης και με το νέο κορωνοϊό SARS-CoV-2, δεδομένων των περιορισμένων στοιχείων που είναι μέχρι στιγμής διαθέσιμα σχετικά με το ρόλο των συν-λοιμώξεων.", "content_type": "text", "score": null, "meta": {"filename": "covid-19-ergastiriaki-diagnosi"}, "id_hash_keys": ["content"], "embedding": null, "id": "df0b62e02fb4c648877b2691338fc888"}
{"content": "Οδηγίες διαχείρισης κλινικών δειγμάτων για εργαστηριακό έλεγχο για το νέο κορωνοϊό SARS-CoV-2 Όλα τα δείγματα που συλλέγονται για την εργαστηριακή διερεύνηση κρουσμάτων υπόπτων για λοίμωξη από το νέο κορωνοϊό, πρέπει να αντιμετωπίζονται ως δυνητικά μολυσματικά και κατά συνέπεια οι επαγγελματίες υγείας που εμπλέκονται στη συλλογή, συσκευασία, αποθήκευση και μεταφορά τους πρέπει να εφαρμόζουν τα ενδεδειγμένα μέτρα ελέγχου και πρόληψης διασποράς, ώστε να ελαχιστοποιηθεί ο κίνδυνος έκθεσης στο παθογόνο. Οι επαγγελματίες υγείας που συλλέγουν δείγματα για εργαστηριακό έλεγχο από ύποπτα κρούσματα θα εφαρμόζουν τον κατάλληλο εξοπλισμό ατομικής προστασίας (π. γάντια, μάσκα FFP2, προστατευτικά γυαλιά, ρόμπα με μακριά μανίκια). Εάν το δείγμα συλλεχθεί σε συνθήκες πρόκλησης αερολύματος (π. ενδοτραχειακή διασωλήνωση, μη επεμβατικός μηχανικός αερισμός, καρδιοαναπνευστική αναζωογόνηση, βρογχοσκόπηση), το προσωπικό πρέπει να εφαρμόζει:  μάσκες υψηλής αναπνευστικής προστασίας (FFP3).", "content_type": "text", "score": null, "meta": {"filename": "covid-19-ergastiriaki-diagnosi"}, "id_hash_keys": ["content"], "embedding": null, "id": "6efef654f787d86306c6065e8a201fe2"}
{"content": " Οφθαλμική προστασία/προστασία προσώπου (ασπίδα προσώπου ή προστατευτικά γυαλιά ευρέως πεδίου)  Καθαρή μη αποστειρωμένη αδιάβροχη ρόμπα με μακριά μανίκια και εάν δεν είναι διαθέσιμη αδιάβροχη ποδιά για προστασία από ενδεχόμενη διαβροχή της ρόμπας από μεγάλη ποσότητα βιολογικών υγρών.  Γάντια μιας χρήσεως (αποστειρωμένα όταν η διαδικασία το απαιτεί).  Υγιεινή των χεριών.  Η εφαρμογή και η αφαίρεση του εξοπλισμού ατομικής προστασίας πρέπει να γίνεται σύμφωνα με τις οδηγίες του ΠΟΥ. Οι χειρισμοί αυτοί διενεργούνται σε επαρκώς αεριζόμενο θάλαμο ή σε θάλαμο αρνητικής πίεσης εάν είναι εφικτό. Ο αριθμός των επαγγελματιών υγείας στο θάλαμο, θα πρέπει να περιορίζεται στο ελάχιστο απαραίτητο. Επίσης, ο καθαρισμός και η απολύμανση των επιφανειών με απορρυπαντικό και νερό καθώς και η χρήση των κοινών απολυμαντικών (π. διάλυμα υποχλωριώδους νατρίου) είναι επαρκής.", "content_type": "text", "score": null, "meta": {"filename": "covid-19-ergastiriaki-diagnosi"}, "id_hash_keys": ["content"], "embedding": null, "id": "f3003c72de9e792100f491c210fb1ddd"}
{"content": "Η διαχείριση του ιματισμού, των σκευών εστίασης και των μολυσματικών απορριμμάτων θα γίνεται σύμφωνα με τις συνήθεις και προκαθορισμένες διαδικασίες ασφαλείας. Για τη μεταφορά των κλινικών δειγμάτων στο εργαστήριο πρέπει να χρησιμοποιείται η ειδική τριπλή συσκευασία για τη μεταφορά κλινικών δειγμάτων (τριπλό κουτί, βλέπε παράρτημα). Η μεταφορά των δειγμάτων γίνεται χέρι με χέρι, όπου αυτό είναι δυνατό και να μη χρησιμοποιούνται τα συστήματα μεταφοράς πεπιεσμένου αέρα (οβίδα). 3 Το κλινικό δείγμα στο υλικό μεταφοράς μπορεί να συντηρηθεί σε κοινό ψυγείο στη συντήρηση (+4C). Το δείγμα μπορεί να κρατηθεί στο ψυγείο το πολύ έως 3 ημέρες. Η μεταφορά του δείγματος γίνεται σε πάγο με τριπλή συσκευασία. Επίσης ενημερώνεται το Κέντρο Επιχειρήσεων του ΕΟΔΥ.", "content_type": "text", "score": null, "meta": {"filename": "covid-19-ergastiriaki-diagnosi"}, "id_hash_keys": ["content"], "embedding": null, "id": "ee3e31bb4bc01732c2b753bb6730b4d4"}
{"content": "Ο εργαστηριακός έλεγχος για το νέο κορωνοϊό SARS-CoV-2 δύναται να πραγματοποιηθεί σε οποιοδήποτε από τα παρακάτω εργαστήρια: 1. Εθνικό Εργαστήριο Αναφοράς Γρίπης και λοιπών Αναπνευστικών Ιών Νοτίου Ελλάδος, Ελληνικό Ινστιτούτο Παστέρ 2. Κέντρο Αναφοράς Γρίπης Β. Ελλάδος, Β' Εργαστήριο Μικροβιολογίας Ιατρικό Τμήμα, Αριστοτέλειο Πανεπιστήμιο Θεσσαλονίκης 3. Εργαστήριο Μικροβιολογίας, Ιατρική Σχολή, Εθνικό και Καποδιστριακό Πανεπιστήμιο Αθηνών ΠΑΡΑΡΤΗΜΑ Τριπλό κουτί - περιγραφή Εικόνα 1: Παράδειγμα συστήματος τριπλής συσκευασίας για τη συσκευασία και σήμανση «Κατηγορία A, Λοιμώδης παράγων» (Reference WHO Guidance on regulations for the Transport of Infectious Substances 2011-2012) Αρχική συσκευασία 1. Υδατοστεγές δοχείο με ετικέτα, που περιορίζει κάθε διαρροή και περιέχει το δείγμα. Για περισσότερα από ένα δείγματα, κάθε φιαλίδιο είναι τυλιγμένο μεμονωμένα με απορροφητικό υλικό για να μη σπάσει στη μεταφορά. 4 Δεύτερη συσκευασία 1.", "content_type": "text", "score": null, "meta": {"filename": "covid-19-ergastiriaki-diagnosi"}, "id_hash_keys": ["content"], "embedding": null, "id": "424d00ae4f062d8ba7c1a33224783412"}
{"content": "Απορροφητικό υλικό που περικλείει την αρχική συσκευασία, δηλαδή το υδατοστεγές δοχείο που περιέχει το δείγμα 2. Υδατοστεγές ανθεκτικό δοχείο που περιορίζει κάθε διαρροή και εσωκλείει την αρχική συσκευασία Τελική συσκευασία 1. Δοχείο/κουτί που περιλαμβάνει τη δεύτερη συσκευασία και προστατεύει το περιεχόμενο από επιρροές του εξωτερικού περιβάλλοντος ( φυσική καταστροφή, νερό). Η τελική συσκευασία είναι υδατοστεγής στις περιπτώσεις που χρειάζεται για τη μεταφορά του δείγματος υγρός πάγος. Η τελική συσκευασία πρέπει να φέρει ετικέτα κινδύνου για μολυσματικά υλικά, ιδιαίτερα όταν πρόκειται να γίνει μεταφορά με μέσα συγκοινωνίας καθώς και ειδική ετικέτα προσανατολισμού συσκευασίας.", "content_type": "text", "score": null, "meta": {"filename": "covid-19-ergastiriaki-diagnosi"}, "id_hash_keys": ["content"], "embedding": null, "id": "8d2f7162059138605c13a4c5e40d6886"}
{"content": "Βιβλιογραφία 1. WHO Οδηγίες σχετικά με τους κανονισμούς για τη μεταφορά μολυσματικών ουσιών 2019-2020 2. WHO Εργαστηριακές δοκιμές για το 2019- nCoV σε ύποπτες ανθρώπινες περιπτώσεις, Ιανουάριος 2020 3. WHO Laboratory biosafety manual, τρίτη έκδοση, 2004 4. WHO Πρόληψη και έλεγχος της μόλυνσης κατά τη διάρκεια της υγειονομικής περίθαλψης, όταν υπάρχει υποψία νεοφερμένης λοίμωξης corovirus (nCoV). Ενδιάμεση καθοδήγηση, Ιανουάριος 25, 2020 5. ECDC Υγεία έκτακτης ανάγκης για εισαγόμενα κρούσματα λοιμωδών ασθενειών υψηλής συνέπειας. Επιχειρησιακός κατάλογος για τον σχεδιασμό ετοιμότητας χώρας στις χώρες της ΕΕ/ΕΟΧ, Οκτώβριος 2019 6. WHO Συνεργατικό Κέντρο για τη μοντελοποίηση λοιμωδών νοσημάτων MRC Centre for global defective disease analysis, J-IDEA, Imperial College London, UK", "content_type": "text", "score": null, "meta": {"filename": "covid-19-ergastiriaki-diagnosi"}, "id_hash_keys": ["content"], "embedding": null, "id": "f86461e2ed90e3dba8b3303d6ee6bd8"}
{"content": "Με την εμφάνιση και εξάπλωση του ιού SARS-CoV-2, καθώς και με τον χαρακτηρισμό της λοίμωξης που προκαλείται από αυτόν (COVID-19) ως πανδημίας, ζητήθηκε από τους Πολίτες να κρατήσουν κοινωνικές αποστάσεις και να μπουν είτε σε περιορισμό είτε σε απομόνωση, με στόχο να μειωθεί η εξάπλωση της νόσου. Τα μέτρα αυτά,που από το σύνολο των ειδικών επιστημόνων κρίνονται ως επιβεβλημένα, σε συνδυασμό με τη συνεχιζόμενη απειλή που προέρχεται από την εξάπλωση της πανδημίας, ενδέχεται να προκαλέσουν έντονα κι αρνητικά συναισθήματα.", "content_type": "text", "score": null, "meta": {"filename": "https___eody.gov.gr_koronoios-covid-19-odigies-psychologikis-ypostirixis-ton-politon__ada194"}, "id_hash_keys": ["content"], "embedding": null, "id": "3a3d7f317954c838bfbb829e489461a1"}
{"content": "Εκπαιδευτικές Παρουσιάσεις ΚΕΕΛΠΝΟ για τον αιμορραγικό πυρετό Ebola Ιστορικά στοιχεία – τρέχουσα επιδημία Διαλογή – διαχείριση ύποπτου περιστατικού σε χώρους παροχής υπηρεσιών υγείας Μέτρα Ατομικής Προστασίας Προγράμματα καταπολέμησης κουνουπιών Τα κουνούπια και η αντιμετώπισή τους Εκπαιδευτική παρουσίαση του ΚΕΕΛΠΝΟ για την ελονοσία – 2013 “Εκπαιδευτικά μαθήματα για την εργαστηριακή διάγνωση της ελονοσίας” (από Ε, PharmD, MPH, MSc, Dipl.,Υπεύθυνη Εργαστηρίου Παρασιτολογίας και Τροπικών Νοσημάτων ΕΣΔΥ) Παρουσίαση Εισαγωγή στην ελονοσία Εργαστηριακή διάγνωση της ελονοσίας Τα μαθήματα αυτά έγιναν στις ημερίδες εκπαίδευσης ιατρών Βιοπαθολόγων και Αιματολόγων, που εργάζονται στα αιματολογικά εργαστήρια των δημόσιων νοσοκομείων της χώρας, για την εργαστηριακή διάγνωση της ελονοσίας και τα οποία οργανώνει η ΕΣΔΥ με το ΚΕΕΛΠΝΟ με συγχρηματοδότηση του ΕΣΠΑ.", "content_type": "text", "score": null, "meta": {"filename": "https___eody.gov.gr_wp-content_uploads_2020_03_covid19-ODIGOS_GIA_TO_PROSFYGIKO_ZITIMA.pdf_3596c1"}, "id_hash_keys": ["content"], "embedding": null, "id": "c26a3590461de385a2f486d30447c46f"}
{"content": "Η Ελληνική Εταιρεία Ελέγχου Λοιμώξεων οργανώνει σε ετήσια βάση σεμινάρια με θέματα που αφορούν τον Έλεγχο των Λοιμώξεων. Τα σεμινάρια απευθύνονται σε νοσηλευτές λοιμώξεων, εξειδικευόμενους λοιμωξιολογίας αλλά και σε όλους τους επαγγελματίες υγείας και γίνονται μία φορά το μήνα υπό την αιγίδα του ΚΕΕΛΠΝΟ. Σκοπός των σεμιναρίων αυτών είναι η εκπαίδευση των επαγγελματιών υγείας σε θέματα ελέγχου λοιμώξεων και η ευαισθητοποίησή τους στα προβλήματα του ελέγχου των λοιμώξεων και της ορθολογικής χρήσης των αντιβιοτικών. Το υλικό των σεμιναρίων 2010-2011 παρατείθεται στην παρούσα ιστοσελίδα προς ενημέρωσή σας.", "content_type": "text", "score": null, "meta": {"filename": "https___eody.gov.gr_wp-content_uploads_2020_03_covid19-ODIGOS_GIA_TO_PROSFYGIKO_ZITIMA.pdf_3596c1"}, "id_hash_keys": ["content"], "embedding": null, "id": "24a8408ca6a54daaa460a129210eb7b4"}
{"content": "«ΠΡΟΓΡΑΜΜΑ ΠΡΟΑΓΩΓΗΣ ΨΥΧΙΚΗΣ ΥΓΕΙΑΣ ΣΕ ΕΥΠΑΘΕΙΣ ΠΛΗΘΥΣΜΟΥΣ» (Το έργο χρηµατοδοτείται από την ΠΕΡΙΦΕΡΕΙΑ ΑΤΤΙΚΗΣ) Ο∆ΗΓΟΣ ΓΙΑ ΥΓΕΙΟΝΟΜΙΚΟ ΠΡΟΣΩΠΙΚΟ ΓΙΑ ΤΗΝ ΨΥΧΙΚΗ ∆ΙΑΧΕΙΡΙΣΗ ΤΗΣ ΠΑΝ∆ΗΜΙΑΣ COVID-19 Το κείµενο επιµελήθηκαν οι: Μίνα Μαρούγκα, ∆ώρα Σκαλή, Κωνσταντίνος Κοντοάγγελος, Μαρίνα Οικονόµου Γιατροί όλων των ειδικοτήτων, νοσηλευτικό ή/και διοικητικό προσωπικό, επαγγελµατίες υγείας και επαγγελµατίες ψυχικής υγείας: σας αποκαλούµε «µικρούς Θεούς». Σας χειροκροτούµε και σας θαυµάζουµε. Στηριζόµαστε σε εσάς. Ίσως για αυτό, µέσα στις κατακλυσµιαίες συνθήκες που αντιµετωπίζουµε, τείνουµε να παραβλέπουµε ότι έχετε δικαίωµα να είστε τόσο θνητοί, όσο ο καθένας από εµάς. Οι γιατροί και όλοι, όσοι παρέχουν υπηρεσίες υγείας και δίνουν αυτή την ώρα τη µάχη στην πρώτη γραµµή αντιµετώπισης της πανδηµίας, δεν είναι άτρωτοι στο ψυχικό τραύµα.", "content_type": "text", "score": null, "meta": {"filename": "covid19-ODIGOS_GIA_EPAGGELMATIES_YGEIAS"}, "id_hash_keys": ["content"], "embedding": null, "id": "a9d38cfd3e040d0d93f0ea6f1bbde2ea"}
{"content": "Μάλιστα, είναι απολύτως φυσιολογικό, αν όχι αναµενόµενο, να βιώνουν αισθήµατα µαταίωσης, κόπωσης, παράπονου, θυµού, και εξάντλησης. Όµως, δίπλα σε αυτά, είναι επίσης εύλογο να νοιώθουν τον ίδιο ή και περισσότερο φόβο µε αυτόν που νοιώθουµε όλοι µας, σε σχέση µε τη µεταδοτικότητα της πανδηµίας. Οι επαγγελµατίες υγείας, που βρίσκονται στο µέτωπο αντιµετώπισης και περιορισµού του Covid-19, αντιµετωπίζουν, στην πραγµατικότητα, πολύ µεγαλύτερη πιθανότητα εκδήλωσης συµπτωµάτων αυξηµένου άγχους και ψυχικού τραύµατος από οποιονδήποτε άλλο.", "content_type": "text", "score": null, "meta": {"filename": "covid19-ODIGOS_GIA_EPAGGELMATIES_YGEIAS"}, "id_hash_keys": ["content"], "embedding": null, "id": "e96d542e8784431ec716ccf63332f4a2"}
{"content": "Κάποιες από τις κύριες πηγές άγχους, κοινές για τους εργαζόµενους στον τοµέα της υγείας σε συνθήκες πανδηµίας, µπορεί να είναι: ο κίνδυνος προσωπικής βλάβης, η έκθεση σε εικόνες ασθενών που υποφέρουν από τον Covid-19, οι αυξηµένες εργατοώρες, η λήψη καθοριστικών αποφάσεων, που αφορούν τη ζωή ή το θάνατο κάποιου αλλά και η φυσική απόσταση από τους οικείους τους. Ο περιορισµός και η διαχείριση του στρες του συγκεκριµένου πληθυσµού είναι ζωτικής σηµασίας, ώστε κάθε εργαζόµενος να παραµείνει ασφαλής και σε θέση να προσφέρει στη δεδοµένη στιγµή. Για να µπορέσει ο γιατρός και ο νοσηλευτής να φροντίσει άλλους, είναι σηµαντικό να νοιώθει ο ίδιος καλά και να σκέφτεται καθαρά.", "content_type": "text", "score": null, "meta": {"filename": "covid19-ODIGOS_GIA_EPAGGELMATIES_YGEIAS"}, "id_hash_keys": ["content"], "embedding": null, "id": "4444c50997dfdab1fb59f594d10e59c0"}
{"content": "ΕΘΝΙΚΟ ΚΑΙ ΚΑΠΟΔΙΣΤΡΙΑΚΟ ΠΑΝΕΠΙΣΤΗΜΙΟ ΑΘΗΝΩΝ ΙΑΤΡΙΚΗ ΣΧΟΛΗ Α΄ ΨΥΧΙΑΤΡΙΚΗ ΚΛΙΝΙΚΗ Διευθυντής: ΚΑΘΗΓΗΤΗΣ Χ. Χ. ΠΑΠΑΓΕΩΡΓΙΟΥ Σε αυτή τη λογική, δηµιουργήθηκε ο παρακάτω σύντοµος οδηγός για όσους επαγγελµατίες υγείας αισθάνονται ευάλωτοι, µε στόχο την αναγνώριση και την αντιµετώπιση δύσκολων συναισθηµάτων και ηθικών διληµµάτων.", "content_type": "text", "score": null, "meta": {"filename": "covid19-ODIGOS_GIA_EPAGGELMATIES_YGEIAS"}, "id_hash_keys": ["content"], "embedding": null, "id": "21775989e95ba06bc373f27c563607e"}
{"content": "Ο∆ΗΓΟΣ ΓΙΑ ΤΗΝ ΨΥΧΙΚΗ ∆ΙΑΧΕΙΡΙΣΗ ΚΡΙΣΕΩΝ Εργασιακή Εξουθένωση και ∆ευτερεύον Τραυµατικό Stress Οι φροντιστές σε περιόδους κρίσεων αντιµετωπίζουν αυξηµένα επίπεδα άγχους, που, αν κορυφωθεί, µπορεί να οδηγήσει σε µια από τις δυο αυτές συνθήκες: A. Εργασιακή εξουθένωση (burnout syndrome): Ο πιο ευρέως αναφερόµενος ορισµός είναι αυτός της ψυχολόγου Christine Maslach (1982), βάσει του οποίου ως επαγγελµατική εξουθένωση ορίζεται «η απώλεια ενδιαφέροντος για τους ανθρώπους µε τους οποίους κάποιος εργάζεται, συµπεριλαµβανοµένης της σωµατικής εξάντλησης και χαρακτηρίζεται από συναισθηµατική εξάντληση, όπου ο επαγγελµατίας δεν έχει πλέον καθόλου θετικά αισθήµατα συµπάθειας ή σεβασµού για τους πελάτες ή ασθενείς». Αποτελείται από τρεις βασικές συνιστώσες: 1. Η συναισθηµατική εξάντληση: Χαρακτηρίζεται από έλλειψη ενέργειας και κυριαρχεί η αίσθηση ότι έχουν εξαντληθεί οι συναισθηµατικές εφεδρείες του εργαζοµένου και ότι δεν υπάρχουν πηγές ανανέωσης. 2.", "content_type": "text", "score": null, "meta": {"filename": "covid19-ODIGOS_GIA_EPAGGELMATIES_YGEIAS"}, "id_hash_keys": ["content"], "embedding": null, "id": "214346f876dc2a721819838664762b60"}
{"content": "Η αποπροσωποποίηση: Ο εργαζόµενος µεταχειρίζεται τους ασθενείς περισσότερο ως αντικείµενα παρά ως ανθρώπινα όντα. Σχετίζεται µε την εµπειρία της συναισθηµατικής εξάντλησης 3. Τα µειωµένα προσωπικά επιτεύγµατα: Η τάση του επαγγελµατία να εκτιµά µε αρνητικό τρόπο τον εαυτό του, ειδικά σε σχέση µε την εργασία του µε τους ασθενείς Έτσι, καθώς µειώνεται η αυτοεκτίµηση, αρχίζει βαθµιαία η κατάθλιψη. B. ∆ευτερεύον Τραυµατικό Στρες (secondary traumatic stress): Αντιδράσεις και συµπτώµατα άγχους, που προκύπτουν περισσότερο από την έκθεση στην τραυµατική εµπειρία κάποιου άλλου, παρά από την απευθείας έκθεση του ίδιου του ατόµου στο στρεσσογόνο γεγονός.", "content_type": "text", "score": null, "meta": {"filename": "covid19-ODIGOS_GIA_EPAGGELMATIES_YGEIAS"}, "id_hash_keys": ["content"], "embedding": null, "id": "f1850f055361c5a60c830f7d5f970e1a"}
{"content": "Προειδοποιητικά σηµάδια εργασιακής εξουθένωσης: Απώλεια ευχαρίστησης, ενεργητικότητας και κινήτρου Λύπη ή καταθλιπτική αντίδραση Ευερεθιστότητα Ανυποµονησία ∆ιαµαρτυρίες συνεχείς για τις συνθήκες εργασίας Απάθεια, αδιαφορία ή έλλειψη συναισθηµάτων Παραµέληση προσωπικής υγιεινής Αποµόνωση ή αποσύνδεση από τους άλλους Κούραση, εξουθένωση ή µόνιµη υπερένταση Αίσθηµα «παγίδευσης» Αίσθηµα ότι είναι αποτυχηµένος, ότι δε µπορεί να κάνει τίποτα να βοηθήσει, ότι δεν κάνει καλά τη δουλειά του Επιθυµία για αλκοόλ ή ουσίες, ώστε να διαχειριστεί την κατάσταση Σηµάδια δευτερογενούς τραυµατικού στρες: Υπερβολική ανησυχία ή φόβος ότι συµβαίνει κάτι πολύ κακό, µόνιµο συναίσθηµα «επιφυλακής». Υπερβολική αντίδραση αιφνιδιασµού Σωµατικά συµπτώµατα stress (για παράδειγµα, ταχυκαρδία, κρίσεις πανικού, µειωµένη συγκέντρωση, αίσθηµα κόπωσης, κ.)", "content_type": "text", "score": null, "meta": {"filename": "covid19-ODIGOS_GIA_EPAGGELMATIES_YGEIAS"}, "id_hash_keys": ["content"], "embedding": null, "id": "60cfb3f9b92881e7fe46cfa5246c99a1"}
{"content": "Εφιάλτες ή επαναλαµβανόµενες σκέψεις σχετικά µε την τραυµατική συνθήκη Το συναίσθηµα ότι το τραύµα του άλλου είναι δικό σου (οικειοποίηση) Υπερεγρήγορση, Υποδιέγερση Νευρικότητα, Φόβος, Θυµός/οργή, Κρίσεις πανικού ∆υσκολία στον ύπνο Αποφυγή Κοινωνική αποµόνωση Το να είστε σε θέση να αναγνωρίσετε τα πρώτα σηµάδια έντονου stress και να τα αναχαιτίσετε θα σας βοηθήσει να παραµείνετε ασφαλείς και θα σας επιτρέψει να συνεχίζετε να συνδράµετε όσους το έχουν ανάγκη. Αναγνωρίστε τα σηµάδια στον εαυτό σας ή σε άλλους συναδέλφους σας και βεβαιωθείτε ότι όσοι χρειάζονται ένα διάλειµµα ή κάποια βοήθεια, είναι σε θέση να επικοινωνήσουν τις ανάγκες τους. Εάν βρίσκεστε στην πρώτη γραµµή της φροντίδας ασθενών ή άλλων πολιτών ευάλωτων στον Covid-19: Απενοχοποιήσετε τα δύσκολα συναισθήµατά σας. Έχετε κάθε λόγο να αισθάνεστε έτσι στις τρέχουσες συνθήκες Μιλήστε για αυτό.", "content_type": "text", "score": null, "meta": {"filename": "covid19-ODIGOS_GIA_EPAGGELMATIES_YGEIAS"}, "id_hash_keys": ["content"], "embedding": null, "id": "d74780b3085d0fc9efb62b0922f1182d"}
{"content": "Επικοινωνήστε το βίωµά σας στους συναδέλφους, στους προϊσταµένους, στους οικείους σας. Σε όποιον νιώθετε πρόθυµο και ικανό να σας ακούσει και να σας ηρεµήσει. Αναζητείστε βοήθεια από κάποιον ειδικό ψυχικής υγείας. Τεχνικές διαχείρισης Τεχνικές διαχείρισης, όπως είναι τα «διαλείµµατα» και η εφαρµογή της τεχνικής «του συναδελφικού ζεύγους υποστήριξης» µπορούν να αποτρέψουν ή να µειώσουν την εργασιακή εξουθένωση και το δευτερεύον τραυµατικό στρες. Αυτοφροντίδα Προσπαθήστε να διατηρήσετε υγιεινή διατροφή, ενυδάτωση, ελαφρά άσκηση και επαρκή ύπνο, κατά το δυνατό. Αποφεύγετε ή περιορίστε την καφεΐνη και την κατανάλωση αλκοόλ. Ελέγχετε τον εαυτό σας για αντιδράσεις άγχους. Κάντε σύντοµα διαλείµµατα κατά τη διάρκεια της βάρδιας. Εφαρµόστε ολιγόλεπτες ασκήσεις αναπνοής και τεχνικές χαλάρωσης. Κρατείστε ηµερολόγιο συναισθηµάτων. Θυµηθείτε ότι είναι θεµιτό να θέτετε όρια, αν αισθάνεστε ότι µια κατάσταση σας υπερβαίνει.", "content_type": "text", "score": null, "meta": {"filename": "covid19-ODIGOS_GIA_EPAGGELMATIES_YGEIAS"}, "id_hash_keys": ["content"], "embedding": null, "id": "552e04ab1f04fb9f6517e842b4f7aa9e"}
{"content": "Εργαστείτε σε οµάδες και περιορίστε, όσο είναι εφικτό, τον όγκο της δουλειάς κατά µόνας. Όλοι είστε µια οµάδα, το µοίρασµα σας βοηθάει. Μιλήστε στους επόπτες, τους προϊσταµένους και τα µέλη της οµάδας σας σχετικά µε τα συναισθήµατα, τα προβλήµατα και τις εµπειρίες που αντιµετωπίζετε. Ελέγχετε, όποτε έχετε ανάγκη, ότι οι αγαπηµένοι σας είναι καλά. Μιλήστε στην οικογένεια και τους φίλους σας. Αυτό θα σας ανακουφίσει. Λάβετε υποστήριξη από τα µέλη της οµάδας σας: ∆ηµιουργείστε ένα «συναδελφικό ζεύγος υποστήριξης» Σε αυτές τις δύσκολες συνθήκες, λειτουργείστε ως οµάδα: ∆ύο συνάδελφοι/φροντιστές, µια υποοµάδα, ένα «ζεύγος υποστήριξης». Η λογική είναι ότι ο ένας παρακολουθεί την ασφάλεια του άλλου, τον φόρτο εργασίας και τον βαθµό stress. Γνωριστείτε µεταξύ σας. Χαλαρώστε την ένταση και το εργασιακό stress, µιλώντας για πιο προσωπικά θέµατα.", "content_type": "text", "score": null, "meta": {"filename": "covid19-ODIGOS_GIA_EPAGGELMATIES_YGEIAS"}, "id_hash_keys": ["content"], "embedding": null, "id": "2abf5e61819719ed9f729652a7d75d31"}
{"content": "Μιλήστε για το επαγγελµατικό σας υπόβαθρο, τα ενδιαφέροντα, την οικογένειά σας, τα όνειρά σας για µετά την κρίση που αντιµετωπίζετε ως άνθρωποι και ως επαγγελµατίες. Προσδιορίστε ο ένας τα δυνατά και αδύναµα σηµεία του άλλου. Πού µπορείτε να υπερτερείτε και πού έχετε ανάγκη. Έχετε το νου σας ο ένας στον άλλο. Για τον κοινό σκοπό. Κανονίστε συγκεκριµένες χρονικές στιγµές εντός της ηµέρας για να συναντιέστε ο ένας µε τον άλλο, έστω και για λίγα λεπτά. Ακούστε προσεκτικά και µοιραστείτε συναισθήµατα και εµπειρίες. Μοιραστείτε τις δύσκολες συνθήκες και αναγνωρίστε τα «επιτεύγµατα» της µέρας, ακόµα κι αυτά που σας φαίνονται µικρά. Γελάστε. Αστειευτείτε. Προσφερθείτε να βοηθήσετε µε βασικές ανάγκες (π. την ασφαλή µεταφορά του συναδέλφου σας από τη δουλειά στο σπίτι ή/και αντίστροφα, πάντα µε προστασία).", "content_type": "text", "score": null, "meta": {"filename": "covid19-ODIGOS_GIA_EPAGGELMATIES_YGEIAS"}, "id_hash_keys": ["content"], "embedding": null, "id": "c1aed25fc779635be7f192e81dd63d10"}
{"content": "Ενθαρρύνετε ο ένας τον άλλο να κάνει διαλείµµατα, και µοιραστείτε τεχνικές χαλάρωσης που σας βοηθούν. Έχετε το νου σας στον συνάδελφό σας: Επικοινωνήστε, αν χρειαστεί, τις βασικές ανάγκες και τα όριά του στους προϊσταµένους σας. Σιγουρευτείτε ότι νοιώθει άνετα και ασφαλής να µιλήσει για αυτό στους ανωτέρους του. Αναζητείστε κι εσείς βοήθεια. Σε αυτή τη µάχη χρειαζόµαστε πολεµιστές. Σας χρειαζόµαστε όλοι. Με πληροφορίες που προσαρµόστηκαν από https://emergency/coping/responders", "content_type": "text", "score": null, "meta": {"filename": "covid19-ODIGOS_GIA_EPAGGELMATIES_YGEIAS"}, "id_hash_keys": ["content"], "embedding": null, "id": "78cddab22f511abcc7b59c3ab91f12f9"}
{"content": "Μερικοί από τους όρους που θα συναντήσεις και συνδέονται µε την αντιµετώπιση της πανδηµίας είναι οι παρακάτω:  Κοινωνική απόσταση: αναφέρεται στην αποφυγή στενής επαφής µε άλλα άτοµα, στη διατήρηση ασφαλούς απόστασης (συνήθως ένα µε δύο µέτρα) από τους υπόλοιπους ανθρώπους, καθώς και στην αποφυγή συγκέντρωσης σε χώρους όπως σχολεία, καταστήµατα, εκκλησίες και µεταφορικά µέσα.  Καραντίνα: περιλαµβάνει την απόλυτη αποφυγή της επαφής µε άλλους ανθρώπους, σε περίπτωση που κάποιος έχει εκτεθεί στον ιό, για να διαπιστωθεί αν θα εκδηλώσει ή όχι τη νόσο.  Αποµόνωση: σηµαίνει την αποµάκρυνση κάποιου που έχει προσβληθεί από τον ιό, ώστε να µην τον µεταδώσει σε άλλους.", "content_type": "text", "score": null, "meta": {"filename": "covid19-PSYCHIKI_DIACHEIRISI_TIS_EPIDIMIAS"}, "id_hash_keys": ["content"], "embedding": null, "id": "a603792d1fd060202aecf6fb9e061216"}
{"content": "Τα µέτρα αυτά, αν κι από το σύνολο των επιστηµόνων που ασχολούνται µε την πανδηµία κρίνονται ως επιβεβληµένα, ενδέχεται, σε συνδυασµό µε τη συνεχιζόµενη απειλή που προέρχεται από την επέλαση της πανδηµίας, να σου προκαλέσουν έντονα κι αρνητικά συναισθήµατα, όπως:  Φόβο κι άγχος: Είναι πολύ σύνηθες να υπάρχει ανησυχία και φόβος για εσένα ή τα αγαπηµένα σου πρόσωπα για πιθανή εκδήλωση της ασθένειας και τη µετάδοσή της, καθώς και για τη βαρύτητα και για την έκβασή της. Είναι επίσης φυσιολογικό να υπάρχουν ανησυχίες όσον αφορά την προµήθεια αγαθών, το διάλειµµα από τη δουλειά ή την εκπλήρωση των οικογενειακών υποχρεώσεων. Μερικοί άνθρωποι µπορεί να εµφανίσουν προβλήµατα στον ύπνο ή ακόµα και στην εκτέλεση καθηµερινών εργασιών.", "content_type": "text", "score": null, "meta": {"filename": "covid19-PSYCHIKI_DIACHEIRISI_TIS_EPIDIMIAS"}, "id_hash_keys": ["content"], "embedding": null, "id": "54fa815078ea1b6175c84d3257bc662b"}
{"content": "Μπορεί επίσης να παρατηρήσεις αυξητική τάση της κατανάλωσης αλκοόλ, αύξηση του καπνίσµατος ή ακόµη και κατάχρηση ψυχοδραστικών ουσιών. ΕΘΝΙΚΟ ΚΑΙ ΚΑΠΟΔΙΣΤΡΙΑΚΟ ΠΑΝΕΠΙΣΤΗΜΙΟ ΑΘΗΝΩΝ ΙΑΤΡΙΚΗ ΣΧΟΛΗ Α΄ ΨΥΧΙΑΤΡΙΚΗ ΚΛΙΝΙΚΗ Διευθυντής: ΚΑΘΗΓΗΤΗΣ Χ. Χ. ΠΑΠΑΓΕΩΡΓΙΟΥ  Θλίψη και ανία: Η διακοπή της εργασίας και των δραστηριοτήτων που δίνουν νόηµα στη ζωή του καθενός µας και η µειωµένη επαφή µε άλλα άτοµα διαταράσσουν την καθηµερινότητά µας, κάτι που µπορεί να οδηγήσει σε µειωµένη διάθεση κι έντονη βαρεµάρα.  Θυµός κι εκνευρισµός: Η αποµόνωση και η καραντίνα η δική σου ή των αγαπηµένων σου προσώπων, καθώς και η σταδιακή διακοπή της λειτουργίας των καταστηµάτων και των χώρων αναψυχής µπορεί να σε οδηγήσουν σε µια αίσθηση περιορισµού της προσωπικής σου ελευθερίας, µε αποτέλεσµα να νιώθεις αυξηµένη ένταση κι εκνευρισµό.", "content_type": "text", "score": null, "meta": {"filename": "covid19-PSYCHIKI_DIACHEIRISI_TIS_EPIDIMIAS"}, "id_hash_keys": ["content"], "embedding": null, "id": "93f34e86ef2e06504788cc4aed556d1c"}
{"content": "Σε κάποιες περιπτώσεις µπορεί να νιώσεις επίσης θυµό ή απέχθεια για τις ιατρικές υπηρεσίες που σε υπέβαλαν είτε σε καραντίνα είτε σε αποµόνωση, ή και για άλλα άτοµα, εάν θεωρήσεις ότι εκτέθηκες στον ιό, λόγω αµέλειας κάποιου άλλου προσώπου.  Στιγµατισµός: Αν κάποιος νοσήσει ή έχει εκτεθεί στον SARS-CoV-2, µπορεί να νιώθει στιγµατισµένος από ανθρώπους που φοβούνται ότι θα κολλήσουν από αυτόν. Τα ίδια συναισθήµατα µπορεί να νιώθουν και µέλη της οικογένειας ενός ατόµου που νοσεί από COVID-19, καθώς αισθάνονται ότι έχουν διαφοροποιηθεί από την υπόλοιπη κοινωνική τους οµάδα. Η αντίδραση του κάθε ατόµου επηρεάζεται από πολλούς παράγοντες, όπως η προσωπικότητα, το µικρο-περιβάλλον του (οικογένεια, φίλοι, εργασιακός χώρος) και η κοινότητα µέσα στην οποία ζει.", "content_type": "text", "score": null, "meta": {"filename": "covid19-PSYCHIKI_DIACHEIRISI_TIS_EPIDIMIAS"}, "id_hash_keys": ["content"], "embedding": null, "id": "2d9de78b742a044b899e332e23edc923"}
{"content": "Οι οµάδες πληθυσµού που φαίνεται να επηρεάζονται περισσότερο και να εµφανίζουν εντονότερες εκδηλώσεις στρες είναι:  Άτοµα µεγαλύτερης ηλικίας ή άτοµα που έχουν κάποια χρόνια νόσο και παρουσιάζουν αυξηµένη πιθανότητα να νοσήσουν σοβαρά από τον COVID-19  Τα παιδιά και οι έφηβοι  Εκείνοι που βρίσκονται στη πρώτη γραµµή αντιµετώπισης του ιού, όπως ιατροί και νοσηλευτικό προσωπικό  Άτοµα που πάσχουν ήδη από κάποια ψυχιατρική διαταραχή Πιθανές αιτίες αύξησης του στρες θεωρούνται:  Η µείωση των δραστηριοτήτων και των προσλαµβανόµενων ερεθισµάτων  Οι µειωµένες κοινωνικές επαφές.  Οι οικονοµικές δυσκολίες και η οικονοµική επιβάρυνση λόγω της αδυναµίας για εργασία.  Η έλλειψη αποτελεσµατικών στρατηγικών αντιµετώπισης του στρες.  Ο χρόνος που διαρκεί η κοινωνική αποµόνωση. Μεγαλύτερη διάρκεια συνδέεται µε επιβαρυµένη ψυχική υγεία και συµπτωµατολογία µετατραυµατικού στρες.", "content_type": "text", "score": null, "meta": {"filename": "covid19-PSYCHIKI_DIACHEIRISI_TIS_EPIDIMIAS"}, "id_hash_keys": ["content"], "embedding": null, "id": "390a07668b06ee4e270737440c249b10"}
{"content": " Ένας ακόµα παράγοντας µπορεί να είναι η ανεπαρκής προµήθεια αγαθών (π., νερό, φαγητό, ένδυση, φάρµακα), όπως και η αδυναµία πρόσβασης σε ιατρική φροντίδα και συνταγογράφηση.  Τέλος, η ελλιπής πληροφόρηση µπορεί να προκαλέσει σύγχυση στο γενικό πληθυσµό. Τρόποι διαφύλαξης της ψυχικής υγείας: 1. Σωστή πληροφόρηση για τον ιό από έγκυρες πηγές και περιορισµός της έκθεσης στα µέσα µαζικής ενηµέρωσης: η επαναλαµβανόµενη κι ασταµάτητη έκθεση στην ενηµέρωση (τηλεόραση, διαδίκτυο, µέσα κοινωνικής δικτύωσης) αυξάνει τα επίπεδα άγχους και δυσφορίας. Μπορεί επίσης να αποτελέσει πηγή παραπληροφόρησης. 2. ∆ιατήρηση της επικοινωνίας µε τους σηµαντικούς ανθρώπους. Για τα περισσότερα άτοµα είναι ανακουφιστικό όταν µπορούν να µιλήσουν για τις ανησυχίες τους µε φίλους ή µε την οικογένειά τους.", "content_type": "text", "score": null, "meta": {"filename": "covid19-PSYCHIKI_DIACHEIRISI_TIS_EPIDIMIAS"}, "id_hash_keys": ["content"], "embedding": null, "id": "97613f1799bbfc23577e85d2310423ed"}
{"content": "Η επικοινωνία δηµιουργεί πολλές φορές ένα ισχυρό υποστηρικτικό δίκτυο ψυχικής προστασίας για το άτοµο του οποίο ο ψυχισµός δοκιµάζεται σηµαντικά. 3. Φροντίδα σωµατικής υγείας για τη ρύθµιση του συναισθήµατος: ισορροπηµένη διατροφή, επαρκής ύπνος, ξεκούραση, σωµατική άσκηση µέσα στο σπίτι στα πλαίσια του δυνατού, αποφυγή της κατανάλωσης αλκοόλ, του καπνίσµατος και της χρήσης ουσιών. 4. Ψυχοεκπαίδευση για το στρες και τη ψυχική δυσφορία (διαχείριση συναισθηµάτων):  Βοήθεια στην αναγνώριση κι αποδοχή συναισθηµάτων για την οµαλοποίηση των συναισθηµατικών αντιδράσεων («Αναγνωρίστε στον εαυτό σας ότι βιώνετε ένα σοβαρό και ακραίο στρεσσογόνο γεγονός και ότι θα ακολουθήσουν κάποιες συναισθηµατικές αντιδράσεις. Έχετε κάθε δικαίωµα στο συναίσθηµα και επιτρέψτε στον εαυτό σας να αισθανθεί θλίψη ή οποιοδήποτε αρνητικό συναίσθηµα.", "content_type": "text", "score": null, "meta": {"filename": "covid19-PSYCHIKI_DIACHEIRISI_TIS_EPIDIMIAS"}, "id_hash_keys": ["content"], "embedding": null, "id": "ce8275a44774bd145b1945ccee5a5d1f"}
{"content": "Όµως, θυµηθείτε τις δυνάµεις και τις ικανότητες που διαθέτετε για να ανταπεξέλθετε στη δύσκολη αυτή στιγµή.»)  Παρατήρηση κι αναγνώριση συµπτωµάτων στρες, ψυχικής δυσφορίας κι επικίνδυνων συµπεριφορών υγείας προς τον εαυτό σας και προς τους οικείους σας → απόκτηση επίγνωσης για τη κατάσταση της ψυχικής σας υγείας κι αποτροπή επιδείνωσης.  Ψυχοεκπαίδευση σε συγκεκριµένες στρατηγικές/δεξιότητες µείωσης της δυσφορίας, όπως διαφραγµατική αναπνοή, χαλάρωση, χρήση κρύου νερού, µέσα από κείµενα µε αναλυτικές οδηγίες ή/και οπτικοακουστικό υλικό στο διαδίκτυο  Βασικές δεξιότητες πρακτικής στην αυτοεπικέντρωση (mindfulness) µέσα από µικρής διάρκειας ασκήσεις που υπάρχουν διαθέσιµες στο διαδίκτυο  Προετοιµασία ενός σχεδίου δράσης/έκτακτης ανάγκης για την αντιµετώπιση της πανδηµίας σε προσωπικό και οικογενειακό επίπεδο.  Επικοινωνία κι έκφραση συναισθηµάτων και ανησυχιών σε αγαπηµένα πρόσωπα και άτοµα εµπιστοσύνης.", "content_type": "text", "score": null, "meta": {"filename": "covid19-PSYCHIKI_DIACHEIRISI_TIS_EPIDIMIAS"}, "id_hash_keys": ["content"], "embedding": null, "id": "7e4ee155d6a9e5addee3dc2a50a4b460"}
{"content": " Κινητοποίηση µε προγραµµατισµό δραστηριοτήτων µέσα στην ηµέρα για την αύξηση των θετικών συναισθηµάτων: προσπάθεια για την ένταξη ευχάριστων δραστηριοτήτων µέσα στην αλλαγµένη καθηµερινότητα.  Προσπάθεια δηµιουργίας και διατήρησης µιας καθηµερινής ρουτίνας χωρίς απαιτητικό κι αγχώδη τρόπο. Τι µπορώ να κάνω όταν νιώθω ψυχικά πιεσµένος: 1. Αναζητήστε το λόγο για τον οποίο νιώθετε πιεσµένος.  ∆ιαχωρίστε τις πιθανές αιτίες σε τρεις κατηγορίες: α) εκείνες για τις οποίες υπάρχει πρακτική λύση, β) εκείνες που θα βελτιωθούν µε την πάροδο του χρόνου και γ) εκείνες για τις οποίες δεν µπορείτε πραγµατικά να κάνετε κάτι.  Προσπαθήστε να αποβάλετε τις ανησυχίες σας για ζητήµατα που κατατάσσονται στη δεύτερη και στην τρίτη κατηγορία. Προσπαθήστε να σκεφτείτε: «Σε τι µε ωφελεί να ανησυχώ για κάτι που δεν µπορώ να διορθώσω;» 2.", "content_type": "text", "score": null, "meta": {"filename": "covid19-PSYCHIKI_DIACHEIRISI_TIS_EPIDIMIAS"}, "id_hash_keys": ["content"], "embedding": null, "id": "26dad896cd070a966cfaa5ecc532c435"}
{"content": "Ενισχύστε την αυτοεπικέντρωσή σας.  Η αυτοεπικέντρωση σχετίζεται µε την ικανότητά µας να εστιάζουµε την προσοχή στο εδώ και τώρα, και να αποµακρύνουµε τον εαυτό µας από σκέψεις και συναισθήµατα που δεν σχετίζονται µε τη στιγµή την οποία ζούµε, αλλά µε το απώτερο µέλλον ή το παρελθόν.  Κάντε ένα διάλειµµα από τον καταιγισµό των ειδήσεων που δεχόµαστε από παντού. 3. Αποσπάστε τη προσοχή σας κάνοντας πράγµατα που σας χαλαρώνουν και σας διασκεδάζουν. Για παράδειγµα, επικοινωνήστε µε οικεία πρόσωπα, δείτε µια σειρά ή µια ταινία που σας κινεί το ενδιαφέρον, διαβάστε κάποιο βιβλίο, βγείτε να περπατήσετε λίγο φροντίζοντας να τηρήσετε τις οδηγίες προστασίας. 4. Σε περιπτώσεις που η ανησυχία δεν υποχωρεί, επικοινωνήστε µε τους αρµόδιους φορείς ψυχικής υγείας.", "content_type": "text", "score": null, "meta": {"filename": "covid19-PSYCHIKI_DIACHEIRISI_TIS_EPIDIMIAS"}, "id_hash_keys": ["content"], "embedding": null, "id": "9236d9d85a8bc05eda4f0f3646ec5efa"}
{"content": "Για τα άτοµα που πάσχουν από κάποια ψυχιατρική διαταραχή:  Θα πρέπει να ακολουθήσετε το θεραπευτικό πλάνο που έχει συµφωνηθεί µε το θεραπευτή σας, για τη διαχείριση της δυσφορίας και των συναισθηµατικών κρίσεων.  Θα πρέπει να συνεχίσετε να έχετε τακτική επαφή και θεραπευτική παρακολούθηση, έστω και από απόσταση, µε τη χρήση των τεχνολογικών δυνατοτήτων επικοινωνίας µέσω του διαδικτύου, ούτως ώστε να αποτραπεί µια σοβαρή υποτροπή/επιδείνωση των συµπτωµάτων ή ακόµη και µια πιθανή νοσηλεία.  ∆ιασφαλίστε, στο µέτρο του εφικτού, πως διαθέτετε επαρκή ποσότητα από τη φαρµακευτική σας αγωγή.", "content_type": "text", "score": null, "meta": {"filename": "covid19-PSYCHIKI_DIACHEIRISI_TIS_EPIDIMIAS"}, "id_hash_keys": ["content"], "embedding": null, "id": "e6925a4fe4aef0042f08d15ec3126de5"}
{"content": "ΠΡΟΓΡΆΜΜΑΤΑ ΠΡΟΚΗΡΎΞΕΙΣ ΕΠΙΚΟΙΝΩΝΊΑ Αναζήτηση ΕΛ EN ΕΟΔΥ Διαθέσιμο Υλικό Αποφάσεις Ευρετήριο Α-Ω Νοσήματα: \"ΟΛΑ\" Α Β Γ Δ Ε Ζ Η Θ Ι Κ Λ Μ Ν Ξ Ο Π Ρ Σ - S Τ Υ Φ Χ Ψ - C Ω - V ΟΛΑ Ebola HIV Λοίμωξη / AIDS HIV Λοίμωξη / AIDS Αγωγή Υγείας Αδενοϊός / Adenovirus Αιμοεπαγρύπνηση – Ασφάλεια Αίματος – Αιμοδοσία εθελοντική Αιμορραγικός Πυρετός Κριμαίας – Κονγκό (Crimean-Congo Hemorrhagic Fever, CCHF) Ακραία Καιρικά Φαινόμενα Αλλαντίαση Αμοιβάδωση εντερική / Entamoeba histolytica Αναπλάσμωση Ανεμευλογιά (με επιπλοκές) Άνθρακας Απολαμβάνουμε τις καλοκαιρινές διακοπές με ασφάλεια Αρτηριακή Υπέρταση Βάκιλλος (κηρόχρους) / Bacillus cereus Βακτηριακή Μηνιγγίτιδα Βρουκέλλωση (Μελιταίος Πυρετός) Γαστρεντερίτιδες Γονόρροια Γρίπη και Εποχική Γρίπη Γρίπη των Πτηνών Δάγκειος Πυρετός Δήγματα Ζώων: Επιτήρηση περιστατικών που προσέρχονται σε Μονάδες Υγείας λόγω δήγματος ζώου Διάρροια Ταξιδιωτών Διφθερίτιδα Εγκεφαλίτιδα από αρμποϊούς Ελονοσία Εμβολιασμοί Ενιαία Υγεία Εντεροαιμορραγικό Κολοβακτηρίδιο (EHEC, STEC, VTEC) Εντομολογική Επιτήρηση Ερλιχίωση Έρπης Ζωστήρας Ερυθρά Ευλογιά Εχινοκοκκίαση Ηπατίτιδα C Ηπατίτιδα D & E Ηπατίτιδα Α , Οξεία Ηπατίτιδα Β Θερμοπληξία Ιλαρά Ιογενείς Αιμορραγικοί Πυρετοί Ιογενής Γαστρεντερίτιδα Ιός του Δυτικού Νείλου Καμπυλοβακτηριδίωση Κάπνισμα Καρκίνος Καύσωνας Κίτρινος Πυρετός Κλωστηρίδιο / Clostridium perfrigens Κοκκύτης Κοροναϊός , Νέος – MERS – CoV Κουνούπια Κροτωνογενής εγκεφαλίτιδα Κρυπτοσποριδίωση Κυστική Ίνωση (ή Ινοκυστική Νόσος) Λαμβλίαση / Giardia lamblia Λεγιονέλλωση – Νόσος των Λεγεωναρίων Λεϊσμανίαση Λεπτοσπείρωση Λιστερίωση Λοιμώδης Μονοπυρήνωση Λύσσα Μpox (πρώην Ευλογιά των Πιθήκων) Μελιοείδωση / Μάλη Μελιταίος Πυρετός (Βρουκέλλωση) Μηνιγγίτιδα Ιογενής Μικροβιακή Αντοχή και Λοιμώξεις που συνδέονται με Χώρους Παροχής Υγείας Μπορρελίωση / Νόσος Lyme Μυϊκή Ατροφία (Νωτιαία Μυϊκή Ατροφία) Μωβ Μέδουσες Ναυτία Νοροϊός/Ιογενής γαστρεντερίτιδα Νοσοκομειακές Λοιμώξεις Νόσος Chikungunya Νόσος Gaucher Νόσος Pompe Νόσος από ιό Οropouche Οξεία Ηπατίτιδα άγνωστης αιτιολογίας σε παιδιά Οξεία Χαλαρή Παράλυση (ΟΧΠ) Οστρακιά Πανώλη Παρβοϊός B19 (Parvovirus B19) Παρωτίτιδα Περιβαλλοντική Υγεία Πλημμύρες Πολιομυελίτιδα Προσυμπτωματικός Έλεγχος (για Καρκίνο Τραχήλου της Μήτρας) Πυρετός Q Πυρετός Ζika Πυρκαγιές – Φωτιές Ραδόνιο Ρικετσιώσεις Ροταϊός Σαλμονέλλωση (Μη Τυφο – Παρατυφική) Σεξουαλικώς Μεταδιδόμενα Νοσήματα Σιγκέλλωση Σοβαρό Οξύ Αναπνευστικό Σύνδρομο – SARS Σπάνια Νοσήματα Σπογγώδης Εγκεφαλοπάθεια (vCJD) Σταφυλόκοκκος (χρυσίζων) / Staphylococcus aureus Στάχτη Στρεπτόκοκκος ομάδας Α (Streptococcus Pyogenes) Συγγενής Ερυθρά Συγγενής Σύφιλη Συγγενής Τοξοπλάσμωση Συμβουλευτικός Σταθμός και Τηλεφωνική Γραμμή για το HIV/AIDS, ΣΜΝ και Ηπατίτιδες Συρροή Κρουσμάτων Τροφιμογενούς / Υδατογενούς Νοσήματος Σύφιλη Ταξιδιωτική υγεία (εμβόλια ταξιδιωτών, οδηγίες, δελτία κ.)", "content_type": "text", "score": null, "meta": {"filename": "https___eody.gov.gr_wp-content_uploads_2020_03_covid19-PROLIPSI_EPAGGELMATIKIS_EXOYTHENOSIS.pdf_d2c2c9"}, "id_hash_keys": ["content"], "embedding": null, "id": "6a2bbbf3c1033d87fdfe61297489fc92"}
{"content": "ΠΡΟΛΗΨΗ ΚΑΙ ΑΝΤΙΜΕΤΩΠΙΣΗ ΤΟΥ ΣΥΝ∆ΡΟΜΟΥ ΕΠΑΓΓΕΛ- ΜΑΤΙΚΗΣ ΕΞΟΥΘΕΝΩΣΗΣ (BURN OUT SYNDROME) ΣΕ ΥΓΕΙΟ- ΝΟΜΙΚΟ ΠΡΟΣΩΠΙΚΟ Το κείµενο επιµελήθηκαν οι: Αθανασία Μαυροειδή, Μερόπη Καλύµνιου, Φραγκίσκος Γονιδάκης Εισαγωγή Είναι αδιαµφισβήτητο ότι η εµφάνιση και η εξάπλωση του Κορωνοϊού COVID- 19 αυξάνει την πίεση στο υγειονοµικό προσωπικό σε πολλά επίπεδα (αυξηµένες ανά- γκες περίθαλψης και φροντίδας ασθενών, απουσία ενδεδειγµένων / κλινικά δοκιµα- σµένων θεραπευτικών µεθόδων για την αντιµετώπιση του ιού, ανησυχία για την προ- στασία της δικής τους υγείας και των δικών τους προσώπων, πολύωρη αδιάκοπη ερ- γασία, διαχείριση δυσαρεστηµένων ασθενών και συγγενών, αυξηµένη ανησυχία για το άµεσο µέλλον κ.). Οι συναισθηµατικές εναλλαγές είναι φυσιολογικό να είναι έντονες και απότοµες αυτή την περίοδο και να αυξάνεται το άγχος, η ανησυχία, ο φόβος και ο θυµός.", "content_type": "text", "score": null, "meta": {"filename": "covid19-PROLIPSI_EPAGGELMATIKIS_EXOYTHENOSIS"}, "id_hash_keys": ["content"], "embedding": null, "id": "aebebdb790aa082994ce47de172d086e"}
{"content": "Όλες οι παραπάνω συναισθηµατικές αντιδράσεις είναι απόλυτα λογικό να εµ- φανιστούν και µάλιστα αναµενόµενο. Η φροντίδα της ψυχικής υγείας, ειδικά των άµε- σα εµπλεκόµενων ατόµων σε περιόδους κρίσης, συµβάλλει στο να διαχειριστούµε τα έντονα συναισθήµατα, να διατηρήσουµε τον έλεγχο και να παραµείνουµε αποτελεσµα- τικοί. Βασικές έννοιες Ο όρος επαγγελµατική εξουθένωση χρησιµοποιήθηκε πρώτη φορά για την περι- γραφή συµπτωµάτων σωµατικής και ψυχικής εξουθένωσης. Η επαγγελµατική εξουθέ- νωση έχει περιγραφεί επίσης ως σύνδροµο που προκαλείται από την αλληλεπίδραση των ατοµικών χαρακτηριστικών της προσωπικότητας κάποιου µε το εργασιακό περι- βάλλον.", "content_type": "text", "score": null, "meta": {"filename": "covid19-PROLIPSI_EPAGGELMATIKIS_EXOYTHENOSIS"}, "id_hash_keys": ["content"], "embedding": null, "id": "98587c915f768f0d01ba1bcac3e1d248"}
{"content": "Από έρευνες που έχουν γίνει σε πλήθος επιστηµόνων, έγινε γνωστό ότι το σύνδροµο επαγγελµατικής εξουθένωσης είναι περισσότερο συχνό σε επαγγέλµατα πα- ροχής υπηρεσιών, όπως οι γιατροί και οι νοσηλευτές Ο όρος διαταραχή στρες µετά από ψυχοτραυµατική εµπειρία είναι απόρροια ε- νός ψυχοπιεστικού γεγονότος ή µιας κατάστασης µικρότερης ή µεγαλύτερης διάρκει- ας, απειλητικής ή και καταστροφικής φύσεως, που πολύ πιθανό είναι να προκαλέσει έντονη δυσφορία στους εµπλεκόµενους σε αυτή. Τα συµπτώµατα συνήθως αρχίζουν µέσα στους τρεις πρώτους µήνες µετά το τραυµατικό γεγονός, αν και µπορεί να υπάρ- ξει και καθυστέρηση µηνών ή και ετών, πριν εµφανιστούν.", "content_type": "text", "score": null, "meta": {"filename": "covid19-PROLIPSI_EPAGGELMATIKIS_EXOYTHENOSIS"}, "id_hash_keys": ["content"], "embedding": null, "id": "eb8069f51e702c418dc57d4a1dabe024"}
{"content": "Ωστόσο, το µακροχρόνιο ΕΘΝΙΚΟ ΚΑΙ ΚΑΠΟΔΙΣΤΡΙΑΚΟ ΠΑΝΕΠΙΣΤΗΜΙΟ ΑΘΗΝΩΝ ΙΑΤΡΙΚΗ ΣΧΟΛΗ Α΄ ΨΥΧΙΑΤΡΙΚΗ ΚΛΙΝΙΚΗ Διευθυντής: ΚΑΘΗΓΗΤΗΣ Χ. Χ. ΠΑΠΑΓΕΩΡΓΙΟΥ στρες έχει βρεθεί ότι συσχετίζεται µε την κατάθλιψη, την κόπωση συµπόνιας, και την επαγγελµατική εξουθένωση των νοσηλευτών. Ο όρος «µαζική καταστροφή» προσδιορίζει µια κατάσταση επείγουσας ανάγκης, εξ αιτίας της οποίας αναστατώνεται αναπάντεχα η καθηµερινή ζωή. Στις µαζικές κα- ταστροφές συγκαταλέγεται και η πανδηµία COVID-19. Το υγειονοµικό προσωπικό και η πανδηµία COVID-19 Το ιατρικό και νοσηλευτικό προσωπικό, που συµµετέχει στις οµάδες αντιµετώ- πισης των µαζικών απωλειών υγείας, προσφέρει τις υπηρεσίες του κάτω από αντίξοες συνθήκες εργασίας, µεγάλης πίεσης χρόνου, συναισθηµατικής φόρτισης και, συχνά, έλλειψης κατανόησης από τους πολίτες, που πλήττονται από την εκάστοτε καταστρο- φή.", "content_type": "text", "score": null, "meta": {"filename": "covid19-PROLIPSI_EPAGGELMATIKIS_EXOYTHENOSIS"}, "id_hash_keys": ["content"], "embedding": null, "id": "7117c068e697d8cb38ee4f73f19cda5b"}
{"content": "Στις µαζικές καταστροφές υπάρχει, κατά κανόνα, δυσαναλογία µεταξύ αυτών που χρειάζονται βοήθεια και αυτών που είναι σε θέση να την προσφέρουν. Οι νοσηλευτές συχνά νιώθουν ικανοποίηση από την παροχή βοήθειας σε ανθρώπους που έχουν βιώ- σει εξαιρετικά στρεσογόνα γεγονότα. Το στρες, όµως, που συσχετίζεται µε τις δικές τους προσπάθειες ανακουφίσεως των πληγέντων, είναι πιθανό να επιδρά αρνητικά στους ίδιους. Το δευτερογενές τραυµατικό στρες ή κόπωση συµπόνιας, αποτελεί την φυσική συνέπεια της παροχής φροντίδας σε ανθρώπους που πονάνε, υποφέρουν ή είναι τραυµατισµένοι και αφορά το «κόστος της φροντίδας» για τους επαγγελµατίες υγείας.", "content_type": "text", "score": null, "meta": {"filename": "covid19-PROLIPSI_EPAGGELMATIKIS_EXOYTHENOSIS"}, "id_hash_keys": ["content"], "embedding": null, "id": "aa6a837cf2c34047e97135f2e48d1677"}
{"content": "Σε συνθήκες κρίσης, εκδηλώνονται µια σειρά από αλλαγές στο άτοµο που καλεί- ται να διαχειριστεί την κρίση και να προσφέρει στα άτοµα που έχουν πληγεί από αυτή:  Συναισθήµατα: Το άγχος, ο φόβος, η ανησυχία, η αγωνία, ο θυµός, η ενοχή, η θλίψη είναι αναµενόµενα συναισθήµατα σε περίοδο έντονου στρες και αβεβαιότη- τας.  Σκέψεις: Η παρατεταµένη παραµονή του ατόµου σε συνθήκες αυξηµένου στρες µπορεί να έχει σαν συνέπεια να αυξάνονται οι αρνητικές σκέψεις, οι δυσοίωνες προβλέψεις για το µέλλον, η υπερενασχόληση µε την κατάσταση και τα προβλή- µατα, οι σκέψεις ανεπάρκειας, η αδυναµία συγκέντρωσης και η αναποφασιστικό- τητα.", "content_type": "text", "score": null, "meta": {"filename": "covid19-PROLIPSI_EPAGGELMATIKIS_EXOYTHENOSIS"}, "id_hash_keys": ["content"], "embedding": null, "id": "292df61a101db5adcc461e138064ab17"}
{"content": "Μια βασική γνωστική αλλαγή που διενεργείται σε περίοδο κρίσης είναι η αλλαγή των έως τότε πεποιθήσεων για τον κόσµο και τον εαυτό, οι οποίες επιτρέ- πουν στο άτοµο να νιώθει ασφαλές στο περιβάλλον που ζει και σε σχέση µε τους άλλους.  Συµπεριφορά: Για να αντιµετωπίσει το παρατεταµένο στρες και την κόπωση, το άτοµο µπορεί να καταναλώνει µεγάλη ποσότητα καφεΐνης, να καπνίζει περισσό- τερο από ό,τι συνήθως, να µην τρέφεται σωστά, να παραµελεί την φροντίδα προς τον εαυτό του, να αποµονώνεται.  Σωµατικές εκδηλώσεις: Ταχυπαλµία, µυϊκή ένταση, δυσκολία στην αναπνοή, αϋπνία, ευερεθιστότητα, µειωµένη ή αυξηµένη όρεξη. Οι αλλαγές αυτές εντείνουν τα αρνητικά συναισθήµατα και το άτοµο εγκλωβίζε- ται σε ένα φαύλο κύκλο, µε αποτέλεσµα να εξουθενώνεται σωµατικά, ψυχολογικά και επαγγελµατικά.", "content_type": "text", "score": null, "meta": {"filename": "covid19-PROLIPSI_EPAGGELMATIKIS_EXOYTHENOSIS"}, "id_hash_keys": ["content"], "embedding": null, "id": "322acd0f38f6ee435422aa8dff5ba9c4"}
{"content": "Πρόληψη του συνδρόµου της επαγγελµατικής εξουθένωσης Ο µόνος τρόπος για την αποφυγή και την µείωση του κινδύνου της επαγγελµατι- κής εξουθένωσης είναι η έγκαιρη αναγνώριση των συµπτωµάτων και η αντιµετώπιση του συνδρόµου, πριν η συναισθηµατική εξάντληση, η αποστασιοποίηση και η αδρά- νεια επηρεάσουν τη λειτουργικότητα του υγειονοµικού προσωπικού.", "content_type": "text", "score": null, "meta": {"filename": "covid19-PROLIPSI_EPAGGELMATIKIS_EXOYTHENOSIS"}, "id_hash_keys": ["content"], "embedding": null, "id": "9b4f9201b2918705ef70bb4748a09b51"}
{"content": "Ορισµένες από τις πρακτικές, που µπορούν να συνεισφέρουν στην πρόληψη, είναι οι παρακάτω:  Αυτοφροντίδα: Η ενθάρρυνση του ατόµου στην αυτοφροντίδα είναι ένας σηµα- ντικός παράγοντας, που συντελεί στην ρύθµιση του άγχους: ισορροπηµένη δια- τροφή και επαρκής ποσότητα τροφής, όσο είναι εφικτό περισσότερος χρόνος ξε- κούρασης και ικανοποιητικού ύπνου, σωµατική άσκηση (ακόµα και λίγα λεπτά έντονου περπατήµατος ή/και ασκήσεις τεντώµατος (stretching) µπορεί να έχουν ευεργετική επίδραση), µείωση της κατανάλωσης ουσιών, όπως η καφεΐνη, το κά- πνισµα και τα µη συνταγογραφηµένα φάρµακα  ∆ραστηριότητες που αυξάνουν τα θετικά του συναισθήµατα: Ακόµα και µέσα στην ένταση της πανδηµίας και των πολλών ωρών εργασίας, µια σειρά από σύ- ντοµες ευχάριστες δραστηριότητες µπορούν να µειώσουν σηµαντικά τα έντονα αρνητικά συναισθήµατα  ∆εξιότητες επικοινωνίας: Το άτοµο, που βιώνει έντονο στρες και παράλληλα δεν έχει αναπτυγµένες δεξιότητες επικοινωνίας, ίσως αντιµετωπίζει επιπρόσθετη πίε- ση την περίοδο αυτή.", "content_type": "text", "score": null, "meta": {"filename": "covid19-PROLIPSI_EPAGGELMATIKIS_EXOYTHENOSIS"}, "id_hash_keys": ["content"], "embedding": null, "id": "2741131aba2fd9b6d65d870cf3d69d5d"}
{"content": "Η επικοινωνία µε τους συναδέλφους και η υποστήριξη µε- ταξύ τους θεωρείται ως ένα από τα βασικότερα κοµµάτια στην αντιµετώπιση δύ- σκολων καταστάσεων, όπως στην συγκεκριµένη περίπτωση εν µέσω µιας πανδη- µίας  Έγκαιρη αναζήτηση βοήθειας: Η αποµόνωση των εργαζοµένων δυσχεραίνει την ψυχολογική τους κατάσταση, γεγονός το οποίο έχει αρνητικό αντίκτυπο στην προσωπική τους ζωή αλλά και στην εργασία τους. Η έγκαιρη αναζήτηση βοήθει- ας, σε περίπτωση που το άτοµο αναγνωρίσει συµπτώµατα θλίψης, µελαγχολίας, έντονης κόπωση όχι σωµατικής αλλά ψυχικής, θα βοηθούσε σηµαντικά στην πρό- ληψη της επαγγελµατικής εξουθένωσης  Μέριµνα από τη διοίκηση: Ένας τρόπος πρόληψης της επαγγελµατικής εξουθέ- νωσης είναι, αν υπάρχει φυσικά η δυνατότητα, το προσωπικό να κάνει εναλλαγές θέσεων.", "content_type": "text", "score": null, "meta": {"filename": "covid19-PROLIPSI_EPAGGELMATIKIS_EXOYTHENOSIS"}, "id_hash_keys": ["content"], "embedding": null, "id": "80614c36ca4084b60090a7de2431e746"}
{"content": "Επίσης, τα µικρά διαλείµµατα στις πολύωρες βάρδιες, αν είναι εφικτό, µπορούν να βοηθήσουν το προσωπικό να ανασυγκροτηθεί και να φροντίσει τον εαυτό του. Επιπροσθέτως, στο τελείωµα της βάρδιας, θα ήταν βοηθητικό µια σύ- ντοµη άτυπη ανατροφοδότηση/συζήτηση µε τον υπεύθυνο της βάρδιας ή τον επι- µελητή/διευθυντή για τα συναισθήµατα που υπήρξαν κατά την διάρκεια της βάρ- διας, σκέψεις και πιθανώς δύσκολες στιγµές που συνέβησαν και έφεραν σε δύ- σκολη θέση το προσωπικό.", "content_type": "text", "score": null, "meta": {"filename": "covid19-PROLIPSI_EPAGGELMATIKIS_EXOYTHENOSIS"}, "id_hash_keys": ["content"], "embedding": null, "id": "b82122524e8e2cf418565ce186cb63e6"}
{"content": "Αυτό θα βοηθούσε στο να υπάρχει µια µείωση της ψυ- χικής έντασης πριν την επιστροφή στο σπίτι Ψυχολογική παρέµβαση στο σύνδροµο επαγγελµατικής εξουθένωσης Βασικοί στόχοι της παρέµβασης στη διαχείριση της κρίσης είναι η αποκατάστα- ση της πίστης στον εαυτό και τους άλλους, η κινητοποίηση του ατόµου να αξιοποιήσει όλους τους διαθέσιµους πόρους (εσωτερικούς και εξωτερικούς) και να στρέφει την προσοχή του σε ό,τι το ίδιο µπορεί να ελέγξει. Επίσης, η ενθάρρυνση της προφορικής έκφρασης των συναισθηµάτων, που σχετίζονται µε την εµπειρία των ατόµων, και η ψυχολογική ενίσχυση τους.", "content_type": "text", "score": null, "meta": {"filename": "covid19-PROLIPSI_EPAGGELMATIKIS_EXOYTHENOSIS"}, "id_hash_keys": ["content"], "embedding": null, "id": "8d45c77154ff3697f3b2bce6a39b1e5e"}
{"content": "Τα βασικά σηµεία που πρέπει στην έναρξη της παρέµβασης να εξετάσουµε είναι:  Ποιο είναι το κύριο αίτηµα του ατόµου; Η επαγγελµατική εξουθένωση; Ο φό- βος µήπως κολλήσει τον ιό και το µεταφέρει στα οικεία του πρόσωπα; Η προσβο- λή του από τον ιό; Η αποµόνωση; Η επιδείνωση επαγγελµατικών σχέσεων; Η διε- ρεύνηση του αιτήµατος του ατόµου, αφενός, είναι σηµαντική για την επιλογή των κατάλληλων παρεµβάσεων, αφετέρου, είναι σηµαντικό να έχει κατανοήσει ο ειδι- κός τι απασχολεί το άτοµο, χωρίς να υπεισέλθουν οι προσωπικές του υποθέσεις, καθώς και ο ίδιος είναι πιθανό να βιώνει ανάλογα συναισθήµατα µε το άτοµο που αναζητά υποστήριξη  Ποια είναι τα συναισθήµατα που βιώνει το άτοµο, σε τι ένταση και διάρκεια; Εκδηλώνει και σωµατικά συµπτώµατα; Ποιες είναι οι σκέψεις του;  Ποιους τρόπους έχει επιστρατεύσει το άτοµο για να επιλύσει το πρόβληµα; Είναι αποτελεσµατικοί ή έχουν εντείνει το πρόβληµα (χρήση ουσιών, υπερβολική λήψη καφεΐνης, αύξηση ή µείωση στην κατανάλωση φαγητού, αναβλητικότητα, υπερενασχόληση µε αρνητικές σκέψεις)  Ποιες είναι οι διαθέσιµες πηγές, που µπορεί να αξιοποιήσει το άτοµο (υποστή- ριξη από συναδέλφους ή άλλα άτοµα, επικοινωνία µε αγαπηµένα πρόσωπα, δια- τήρηση µιας ρουτίνας ύπνου, καλή και επαρκή διατροφή, ενασχόληση στο βαθµό που είναι εφικτό µε ευχάριστες δραστηριότητες) Ανάλογα µε το χρόνο που έχει διαθέσιµο, ο ειδικός της ψυχικής υγείας µπορεί να εφαρµόσει διάφορες τεχνικές παρέµβασης.", "content_type": "text", "score": null, "meta": {"filename": "covid19-PROLIPSI_EPAGGELMATIKIS_EXOYTHENOSIS"}, "id_hash_keys": ["content"], "embedding": null, "id": "10f3f54c29ccb944e64144859d8b8dde"}
{"content": "Μια ενδεικτική ταξινόµηση των τεχνικών παρουσιάζεται στον παρακάτω πίνακα. Επίπεδο παρέµβασης Μέσος χρόνος Τεχνική 1ο επίπεδο 10-15 λεπτά Καθησυχασµός 2ο επίπεδο 30-45 λεπτά Το 1ο επίπεδο, παρατήρηση και τροποποίηση της σκέψης 3ο επίπεδο 60-90 λεπτά Το 1ο, 2ο επίπεδο, χαλάρωση και αυτοεπικέντρωση 4ο επίπεδο 120 λεπτά Το 1ο, 2ο και 3ο επίπεδο και επίλυση προβλήµατος Τα βασικά σηµεία της παρέµβασης είναι τα παρακάτω  Καθησυχασµός: Βεβαιώστε το άτοµο ότι τα συναισθήµατα που βιώνει είναι ανα- µενόµενα σε περίοδο κρίσης. Αποτελούν µια φυσιολογική αντίδραση του οργανι- σµού µας απέναντι στην απειλή.", "content_type": "text", "score": null, "meta": {"filename": "covid19-PROLIPSI_EPAGGELMATIKIS_EXOYTHENOSIS"}, "id_hash_keys": ["content"], "embedding": null, "id": "c1bbeb6fcbe197b5f56488b3efbff7ec"}
{"content": "Σε περιόδους κρίσεις, καθώς προσπαθούµε να ανταπεξέλθουµε σε µια απειλητική κατάσταση, τόσο τα συναισθήµατα όσο και οι σκέψεις µας µας ενεργοποιούν, ώστε να αντιµετωπίσουµε την απειλή µε τον κα- λύτερο δυνατό τρόπο (οι άνθρωποι φοβούνται τον ιό και ακολουθούν τις οδηγίες που παρέχονται και οι επιστήµονες, ανησυχώντας για την πανδηµία, εντείνουν τις προσπάθειες τους να βρουν φαρµακευτική αγωγή ή εµβόλιο)  Παρατήρηση: Προσπαθήστε να αναγνωρίσετε τις αρνητικές σκέψεις του ατόµου, που αφορούν την µη αποδοχή της κατάστασης («γιατί σε εµένα», «γιατί να έχει συµβεί αυτό», «θα έπρεπε να είχαν παρθεί µέτρα νωρίτερα»), τις σκέψεις ανεπάρ- κειας («δεν θα τα καταφέρω», «οι άλλοι είναι πιο ικανοί / ψύχραιµοι / προετοιµα- σµένοι / δυνατοί από εµένα»), την ανησυχία για το µέλλον («θα κολλήσω και θα κολλήσω και άλλους», «η κατάσταση θα επιδεινωθεί», «η ζωή ποτέ ξανά δεν θα είναι η ίδια»), τις καταστροφικές σκέψεις που υποδηλώνουν την ρήξη της εµπι- στοσύνης προς τους άλλους και τον κόσµο («κανείς δεν ενδιαφέρεται πραγµατι- κά», «οι άνθρωποι είναι ανεύθυνοι»)  Τροποποίηση της σκέψης: Στρατηγικές που θα βοηθήσουν το άτοµο να διαχει- ριστεί τις µη αποτελεσµατικές σκέψεις είναι: α) η αναγνώριση της σχέσης µεταξύ σκέψης-συναισθήµατος και συµπεριφοράς και η ανάπτυξη της επίγνωσης ότι οι σκέψεις µας δεν περιγράφουν πάντα µε ρεα- λιστικό τρόπο την πραγµατικότητα («δεν ξέρω τι θα γίνει στο µέλλον, ακόµα και αν πιστεύω ότι τα πράγµατα θα πάνε χάλια»), β) η στροφή της προσοχής στα δεδοµένα του «εδώ και τώρα» («οι σκέψεις λαµ- βάνουν τα δεδοµένα που έχω;», «είµαι σίγουρη/ος ότι αυτά είναι τα δεδοµένα;», «ποιες ήταν οι πηγές από τις οποίες τα άντλησα;»), γ) η εξάσκηση στην αποδοχή.", "content_type": "text", "score": null, "meta": {"filename": "covid19-PROLIPSI_EPAGGELMATIKIS_EXOYTHENOSIS"}, "id_hash_keys": ["content"], "embedding": null, "id": "4de5db26a3ef5f3c2bf9b22b0c502962"}
{"content": "Το άτοµο χρειάζεται να κατανοήσει ότι αποδοχή δεν είναι η παραίτηση αλλά η αναγνώριση των περιστάσεων έτσι ακριβώς όπως είναι, αναγνωρίζοντας ότι οι υποκειµενικές µας κρίσεις για αυτές («αυτό δεν θα έπρεπε να συµβεί», «είναι άδικο») όχι µόνο δεν αλλάζουν την πραγµατικότητα αλλά µας αποδυναµώνουν. Η αποδοχή βοηθά στην αναγνώριση και αξιοποίηση όλων των πιθανών πηγών (εξωτερικών και εσωτερικών) και, έχοντας επίγνωση του «εδώ και τώρα», µπορούµε να δράσουµε µε πιο αποτελεσµατικό τρόπο.  Χαλάρωση: Μια σύντοµη εξάσκηση 3 λεπτών που συµπεριλαµβάνει τη ρυθµική αναπνοή και την µυϊκή χαλάρωση είναι η εξής: α) Καθώς κάθεστε, τσεκάρετε το σώµα σας για σηµεία τα οποία βρίσκονται σε έ- νταση. β) Χαλαρώστε τους µύες του προσώπου και ανοίξτε ελαφρά τη γνάθο σας.", "content_type": "text", "score": null, "meta": {"filename": "covid19-PROLIPSI_EPAGGELMATIKIS_EXOYTHENOSIS"}, "id_hash_keys": ["content"], "embedding": null, "id": "1a416411a549e38996d6561505fa6b06"}
{"content": "γ) Αφήστε τους ώµους και τους βραχίονες να πέσουν προς τα κάτω. δ) Χαλαρώστε τη παλάµη και αφήστε τα δάκτυλα µε µικρή απόσταση µεταξύ τους. ε) Ακουµπήστε και τα δύο πέλµατα στο πάτωµα, αισθανθείτε τους µηρούς σας να βουλιάζουν στην καρέκλα και αφήστε τα πόδια σας χαλαρά. στ) Νιώστε τη βαρύτητα να σας τραβάει προς τα κάτω. ζ) Πάρτε σιγά σιγά µια βαθιά αναπνοή και εκπνεύσετε αργά και σταθερά µέχρι να βγάλετε όλο τον αέρα (η άσκηση έχει προσαρµοστεί από την ιστοσελίδα του Har- vard health publishing).", "content_type": "text", "score": null, "meta": {"filename": "covid19-PROLIPSI_EPAGGELMATIKIS_EXOYTHENOSIS"}, "id_hash_keys": ["content"], "embedding": null, "id": "232ea5ebe502364dadcf02388ebe82b5"}
{"content": "Μια ακόµα πιο σύντοµη εκδοχή είναι κάνει κάποιος για ένα λεπτό µόνο το σηµείο (ζ) της παρακάτω άσκησης  Αυτοεπικέντρωση: Η εξάσκηση στην αυτοεπικέντρωση βοηθά το άτοµο να ανα- πτύξει τη δεξιότητα της παραµονής στο «εδώ και τώρα», ακόµα και αν κατακλύ- ζεται από αρνητικά συναισθήµατα ή σκέψεις, και να στρέψει την προσοχή του στους διαθέσιµους πόρους, ώστε να είναι αποτελεσµατικό.", "content_type": "text", "score": null, "meta": {"filename": "covid19-PROLIPSI_EPAGGELMATIKIS_EXOYTHENOSIS"}, "id_hash_keys": ["content"], "embedding": null, "id": "acff890bb2030c4fbd834df23dc54abe"}
{"content": "Καθώς ο χρόνος είναι περιορισµένος και δεν µπορεί να γίνει εκπαίδευση στην αυτοεπικέντρωση, µπορεί να δοθεί στο άτοµο µια σύντοµη άσκηση επαφής µε το «εδώ και τώρα»: α) Εντόπισε γύρω σου πέντε πράγµατα που µπορείς να δεις, β) Παρατήρησε 4 πράγµατα γύρω σου που µπορείς να ακούσεις, γ) Παρατήρησε τι µπορείς να µυρίσεις γύρω σου, δ) Παρατήρησε τι κάνεις, ε) Ολοκλήρωσε την άσκηση, δίνοντας όλη σου την προσοχή σε αυτό που κάνεις.  Επίλυση προβλήµατος: Τα βήµατα που ακολουθούνται στην επίλυση προβλήµα- τος είναι τα παρακάτω: α) Αναγνώριση του προβλήµατος µε συγκεκριµένο και ξεκάθαρο τρόπο. Χρειάζε- ται να εντοπίζεται ένα πρόβληµα τη φορά.", "content_type": "text", "score": null, "meta": {"filename": "covid19-PROLIPSI_EPAGGELMATIKIS_EXOYTHENOSIS"}, "id_hash_keys": ["content"], "embedding": null, "id": "b914d92ed70f180451dfc2c7e22638ca"}
{"content": "Το πρόβληµα πρέπει να µπορεί να επι- λυθεί από το άτοµο (όταν το άτοµο αναφέρει σαν πρόβληµα: «έχω πολύ άγχος και κούραση και δεν µπορώ να κάνω τίποτα για αυτό», χρειάζεται να το βοηθήσουµε να καταλήξει σε µια διατύπωση όπως η παρακάτω: «µε ποιους τρόπους µπορώ να µειώνω το άγχος µου κατά τη διάρκεια της δουλειάς µου;»). β) Απαρίθµηση πιθανών λύσεων. γ) το άτοµο επιλέγει την καλύτερη δυνατή λύση, αφού έχει εξετάσει τα υπέρ και κατά κάθε µίας από αυτές. δ) Εφαρµόζει τη λύση που επέλεξε, έχοντας σκεφτεί και ποια βήµατα θα ακολου- θήσει για να την εφαρµόσει. ε) Αξιολογεί εάν ήταν επιτυχηµένη ή όχι, εάν επιλύθηκε το πρόβληµα. στ) Σε περίπτωση που δεν έχει επιλυθεί, επιλέγει µια άλλη ή επανεξετάζει νέες πι- θανές λύσεις.", "content_type": "text", "score": null, "meta": {"filename": "covid19-PROLIPSI_EPAGGELMATIKIS_EXOYTHENOSIS"}, "id_hash_keys": ["content"], "embedding": null, "id": "5b820dbfea266c31cd9598a5a86f64c8"}
{"content": "Η ΠΑΝ∆ΗΜΙΑ ΤΟΥ COVID-19 ΕΙΝΑΙ ΣΟΒΑΡΗ ΨΥΧΟΠΙΕΣΤΙΚΗ ΣΥΝΘΗΚΗ ΓΙΑ ΤΗΝ ΤΡΙΤΗ ΗΛΙΚΙΑ Το κείµενο επιµελήθηκαν οι: Αντώνης Πολίτης, Λάµπης Παπαγεωργίου Η τρίτη ηλικία είναι ετερογενής ηλικιακή οµάδα, περιλαµβάνει ανθρώπους άνω των 65 ετών, που διαφέρουν στην οικογενειακή κατάσταση, στο µορφωτικό επίπεδο, στην οικονοµική κατάσταση αλλά και στις εµπειρίες ζωής και χαρακτηρίζεται, κατά κανόνα, από πλήθος απαιτητικών παραγόντων ζωής, που ασκούν ψυχολογική πίεση, όπως προβλήµατα υγείας, κοινωνικές αλλαγές (συνταξιοδότηση, µείωση εισοδήµατος κ.) και απώλειες προσφιλών προσώπων. Σήµερα, οι συµπολίτες µας που βρίσκονται στην τρίτη ηλικία, και όχι µόνο, είναι αντιµέτωποι µε την επιδηµία από τον ιό COVID-19.", "content_type": "text", "score": null, "meta": {"filename": "covid19-ODIGOS_GIA_TOYS_ILIKIOMENOYS"}, "id_hash_keys": ["content"], "embedding": null, "id": "7bcf894962819d8426b9cb068d128aab"}
{"content": "Έχει παρατηρηθεί ότι οι ηλικιωµένοι άνω των 80 ετών που θα νοσήσουν από τον ιό COVID-19 µπορεί να βρεθούν αντιµέτωποι µε πολύ σοβαρές και επικίνδυνες για την ζωή τους επιπλοκές, εφόσον νοσήσουν, ιδιαίτερα όταν έχουν υποκείµενα παθολογικά προβλήµατα, όπως καρδιολογικά, αναπνευστικά, σακχαρώδη διαβήτη, νεοπλασίες. H επιδηµία ανατρέπει την κανονικότητα και την ρουτίνα των ηλικιωµένων, επηρεάζει άµεσα την φροντίδα τους ενώ κυριαρχεί ο φόβος της µόλυνσης, του θανάτου, της πιθανής απώλειας αγαπηµένων.", "content_type": "text", "score": null, "meta": {"filename": "covid19-ODIGOS_GIA_TOYS_ILIKIOMENOYS"}, "id_hash_keys": ["content"], "embedding": null, "id": "8aab419d6e749cbbe10a13d93cf1b749"}
{"content": "Αναδύεται, λοιπόν, επιτακτικά η ανάγκη για οδηγίες, οι οποίες θα διασφαλίσουν την φροντίδα των ηλικιωµένων και θα κατευνάσουν τα αισθήµατα αβοηθητότητας, µοναξιάς, αβεβαιότητας, θλίψης και θα τους βοηθήσουν να προσαρµοσθούν στις προτεινόµενες και επιβεβληµένες οδηγίες προστασίας, όπως να µείνουν στο σπίτι και να περιορίσουν ή να καταργήσουν τις ήδη λιγοστές εξόδους τους και την ήδη περιορισµένη κοινωνική τους ζωή.", "content_type": "text", "score": null, "meta": {"filename": "covid19-ODIGOS_GIA_TOYS_ILIKIOMENOYS"}, "id_hash_keys": ["content"], "embedding": null, "id": "5e8263cc6c21d3e6fca0f5dd7d6ce540"}
{"content": "Οι πρώτες οδηγίες στοχεύουν να βοηθήσουν στην διαµόρφωση κανονικότητας στην εποχή της επιδηµίας µε έµφαση στην προστασία τους µε την βοήθεια των φροντιστών, δηλαδή συγγενών, συζύγων, παιδιών, φίλων, που βοηθούν σε τακτική ή και καθηµερινή βάση, έτσι ώστε να τους εξασφαλίσουν όσο είναι δυνατόν την ανεξάρτητη διαβίωσή τους, συµβάλλοντας τόσο στην χορήγηση των φαρµάκων όσο και στην διαχείριση των καθηµερινών τους αναγκών Η A΄ Ψυχιατρική Κλινική και η Μονάδα Ψυχογηριατρικής συντάσσονται µε τις επιταγές των δύσκρατων συγκυριών και αρθρώνουν έγκυρες και αξιόπιστες πρακτικές οδηγίες, τόσο για τους φροντιστές των ηλικιωµένων όσο και για τους ηλικιωµένους, µε στόχο τη διασφάλιση του καλύτερου δυνατού ισοζυγίου εµπειριών για τη συγκεκριµένη πληθυσµιακή κοινότητα.", "content_type": "text", "score": null, "meta": {"filename": "covid19-ODIGOS_GIA_TOYS_ILIKIOMENOYS"}, "id_hash_keys": ["content"], "embedding": null, "id": "40d07252cb4f504b29b50dbff092f415"}
{"content": "ΕΘΝΙΚΟ ΚΑΙ ΚΑΠΟΔΙΣΤΡΙΑΚΟ ΠΑΝΕΠΙΣΤΗΜΙΟ ΑΘΗΝΩΝ ΙΑΤΡΙΚΗ ΣΧΟΛΗ Α΄ ΨΥΧΙΑΤΡΙΚΗ ΚΛΙΝΙΚΗ Διευθυντής: ΚΑΘΗΓΗΤΗΣ Χ. Χ. ΠΑΠΑΓΕΩΡΓΙΟΥ Οδηγίες για αυτούς που φροντίζουν Πλένουµε τα χέρια µας τακτικά και σχολαστικά µε σαπούνι και νερό ή µε αλκοολούχο διάλυµα για 20 sec πριν προσφέρουµε τις υπηρεσίες φροντίδας, δηλαδή την προετοιµασία φαγητού, την χρήση µπάνιου, το ντύσιµο, την τακτοποίηση φαρµάκων, το σερβίρισµα του φαγητού, τη χρήση του τηλεχειριστηρίου κ. Καθαρίζουµε τακτικά τις επιφάνειες του σπιτιού, π. τραπέζι, κοµοδίνο κ. που χρησιµοποιούνται από τους ηλικιωµένους. Aποφεύγουµε να αγγίζουµε µε τα χέρια µας το πρόσωπο (µάτια, µύτη, στόµα). Καλύπτουµε το στόµα και την µύτη, όταν βήχουµε ή φτερνιζόµαστε, είτε µε χαρτοµάντιλο είτε µε το εσωτερικό του αγκώνα. ∆ιακόπτουµε επισκέψεις σε τρίτους (φίλους, συγγενείς κ.)", "content_type": "text", "score": null, "meta": {"filename": "covid19-ODIGOS_GIA_TOYS_ILIKIOMENOYS"}, "id_hash_keys": ["content"], "embedding": null, "id": "1f34532f284dd6c9259987c6f80cf54f"}
{"content": "και δεν ερχόµαστε σε επαφή µε άτοµα που εµφανίζουν βήχα, καταρροή, πυρετό, πονόλαιµο. Οδηγίες για ηλικιωµένους Κοινωνική απόσταση είναι συµπεριφορά προφύλαξης και περιλαµβάνει την παραµονή στο σπίτι και την αποφυγή στενής επαφής µε τρίτους, πλην του φροντιστή, καθώς και την αποφυγή συγκέντρωσης σε χώρους όπως, καταστήµατα, εκκλησίες, µεταφορικά µέσα, ΚΑΠΗ κ. Ψυχοπιεστική συνθήκη: Η κοινωνική απόσταση δεν σηµαίνει και µοναξιά. Οδηγία: προσπαθούµε οι ηλικιωµένοι µας να είναι ασφαλείς και όχι µόνοι. Προτείνεται να γίνονται επισκέψεις µόνο από τον φροντιστή (ο οποίος τηρεί αυστηρά τους προσωπικούς κανόνες προστασίας), η παρουσία του οποίου λειτουργεί υποστηρικτικά και ενισχύει το αίσθηµα της ασφάλειας.", "content_type": "text", "score": null, "meta": {"filename": "covid19-ODIGOS_GIA_TOYS_ILIKIOMENOYS"}, "id_hash_keys": ["content"], "embedding": null, "id": "62b80555a623ad99f03e77a5458ea7bf"}
{"content": "Ψυχοπιεστική συνθήκη: Η κοινωνική απόσταση δεν σηµαίνει κοινωνική αποµόνωση, δεδοµένου ότι σε συνθήκες επιδηµίας είναι κλειστοί οι χώροι που συνήθως επισκέπτονται οι ηλικιωµένοι και κοινωνικοποιούνται, όπως εκκλησίες, ΚΑΠΗ, καφενεία κ. Οδηγία: ενθαρρύνονται να επικοινωνούν µε άλλους συγγενείς και οικεία πρόσωπα είτε µε σταθερό τηλέφωνο ή κινητό είτε µε την χρήση οιασδήποτε ηλεκτρονικής µορφής επικοινωνίας είτε, εφόσον είναι θρησκευόµενα άτοµα, να εξακολουθούν να παρακολουθούν τη θεία λειτουργία από το ραδιόφωνο ή την τηλεόραση. Επίσης, ενθαρρύνεται η επικοινωνία µε τους φίλους τους µε οιονδήποτε από τους παραπάνω τρόπους. Ψυχοπιεστική συνθήκη: Η µακρόχρονη παραµονή στο σπίτι. Σε αυτή την περίπτωση ισχύουν τα παραπάνω και επιπλέον Οδηγία: δραστηριοποίηση µε την διαµόρφωση νέας καθηµερινής ρουτίνας- µε την βοήθεια του φροντιστή- που περιλαµβάνει δραστηριότητες µέσα στο σπίτι, π.", "content_type": "text", "score": null, "meta": {"filename": "covid19-ODIGOS_GIA_TOYS_ILIKIOMENOYS"}, "id_hash_keys": ["content"], "embedding": null, "id": "de5c7e343df333272f9b506d288d8310"}
{"content": "την φροντίδα του σπιτιού, το µαγείρεµα, την περιποίηση των λουλουδιών, το διάβασµα, την φροντίδα του εαυτού. Ψυχοπιεστική συνθήκη: Η ενηµέρωση πολλές φορές σε συνθήκες επιδηµίας κάνει αναφορά σε αρνητικά σενάρια και υπάρχουν πολλές εσφαλµένες ειδήσεις που ενισχύουν περισσότερο το συναίσθηµα του φόβου, της αβεβαιότητας και της ανασφάλειας. Οδηγία: η ενηµέρωση να γίνεται από τους οικείους ή από έγκυρες επιστηµονικές πηγές που είναι αξιόπιστες, συγκεκριµένες, ρεαλιστικές, καθότι προάγουν το αίσθηµα της ασφάλειας και της ελπίδας, π. τις έρευνες που γίνονται για φάρµακα, τους ασθενείς που θεραπεύθηκαν. Ψυχοπιεστική συνθήκη: Η απώλεια του ρόλου (παππούς, γιαγιά κ.) Οδηγία: ενθαρρύνεται η επικοινωνία µε τα εγγόνια, παιδιά είτε µε τηλέφωνο είτε µε βίντεο. Ανάθεση ρόλου µέσα στο σπίτι στη νέα ρουτίνα. Ψυχοπιεστική συνθήκη: η παραµέληση άλλων παθολογικών προβληµάτων.", "content_type": "text", "score": null, "meta": {"filename": "covid19-ODIGOS_GIA_TOYS_ILIKIOMENOYS"}, "id_hash_keys": ["content"], "embedding": null, "id": "3ea3a060d5eeb55a14bf864efed52ff8"}
{"content": "Οδηγία: Σε περίοδο επιδηµίας η ρύθµιση των παθολογικών προβληµάτων είναι απαραίτητη, έτσι ώστε να αποφευχθεί η ανάγκη να επισκεφθεί ο ηλικιωµένος ένα νοσοκοµείο. Προτείνεται τακτική επικοινωνία µε τον οικογενειακό ιατρό. Μετάθεση όλων των µη απαραίτητων ιατρικών επισκέψεων. Συνταγογράφηση για τρεις µήνες Ψυχοπιεστική συνθήκη: Αδυναµία φροντιστή για λόγους υγείας Οδηγία: Εναλλακτικό σχέδιο φροντίδας από το οικογενειακό, περιβάλλον καθώς και διαχείριση της κατάστασης κρίσης µε την βοήθεια λειτουργών υγείας. Ηλικιωµένοι Ασθενείς µε προβλήµατα Ψυχικής υγείας και άνοια Οι ηλικιωµένοι, που πάσχουν από προβλήµατα ψυχικής υγείας (άνοια, κατάθλιψη) σε περίοδο επιδηµίας, θα πρέπει να λαµβάνουν όλες τις προαναφερόµενες προφυλάξεις και η φροντίδα τους να διαµορφώνεται µε βάση τις ανάγκες που ανακύπτουν.", "content_type": "text", "score": null, "meta": {"filename": "covid19-ODIGOS_GIA_TOYS_ILIKIOMENOYS"}, "id_hash_keys": ["content"], "embedding": null, "id": "1e53de11cf9e747ed10c2a25252d5cca"}
{"content": "Η επιδηµία, τα επιπλέον µέτρα προφύλαξης, η κοινωνική απόσταση, ο µεγάλος χρόνος παραµονής στο σπίτι, ο φόβος και η δυσκολία πρόσβασης στις υπηρεσίες ψυχικής υγείας, ενδεχοµένως να επιβαρύνουν ακόµη περισσότερο τη φροντίδα τους και την επιβάρυνση της οικογένειας. Στο πλαίσιο αυτό οι δηµοτικές υπηρεσίες, όπως η βοήθεια στο σπίτι, τα Κέντρα Ψυχικής Υγιεινής, οι θεράποντες ιατροί, θα πρέπει να ανταποκρίνονται διασφαλίζοντας την φροντίδα των ασθενών τους, καθώς και την υποστήριξη του φροντιστή(τών). Επίσης, συνεργάζεται µε την οικογένεια τόσο στο πεδίο της ενηµέρωσης σχετικά µε ερωτήµατα για την επιδηµία όσο και τις αλλαγές που επιφέρει στη συµπεριφορά του ασθενούς, όσο και των επιπτώσεων στο πεδίο των διαπροσωπικών σχέσεων. Οι παραπάνω δράσεις θα ελαττώσουν το φορτίο των φροντιστών, θα υπάρξει έγκαιρη πρόληψη υποτροπών και θα µειωθεί η επιβάρυνση των οικογενειών.", "content_type": "text", "score": null, "meta": {"filename": "covid19-ODIGOS_GIA_TOYS_ILIKIOMENOYS"}, "id_hash_keys": ["content"], "embedding": null, "id": "bea514985da778daf526660ee22c7cf1"}
{"content": "Τέλος, η Μονάδα Τηλεψυχογηριατρικής της Α΄ Ψυχιατρικής Κλινικής, που παρέχει υπηρεσίες στο νησί της Άνδρου, συνεχίζει την παρακολούθηση και υποστήριξη των ασθενών της, σε στενή συνεργασία µε το Κέντρο Υγείας και έχει δηλώσει διαθεσιµότητα και στους υπεύθυνους της τηλεφωνικής γραµµής κοινωνικής φροντίδας, αλληλεγγύης και ψυχολογικής υποστήριξης του δήµου Άνδρου. Κεντρικό µήνυµα Υ - ποδεικνύουµε το Φροντιστή Γ - ράφουµε καινούργια ρουτίνα Ε - λέγχουµε τις ψυχοπιεστικές συνθήκες Ι - κανοποιούµε στο µέτρο του δυνατού τις ανάγκες του ασθενούς Α - κολουθούµε τις ιατρικές οδηγίες και την επίσηµη ενηµέρωση", "content_type": "text", "score": null, "meta": {"filename": "covid19-ODIGOS_GIA_TOYS_ILIKIOMENOYS"}, "id_hash_keys": ["content"], "embedding": null, "id": "eaab3d2783a93c27be545451674f062c"}
{"content": "«ΠΡΟΓΡΑΜΜΑ ΠΡΟΑΓΩΓΗΣ ΨΥΧΙΚΗΣ ΥΓΕΙΑΣ ΣΕ ΕΥΠΑΘΕΙΣ ΠΛΗΘΥΣΜΟΥΣ» (Το έργο χρηµατοδοτείται από την ΠΕΡΙΦΕΡΕΙΑ ΑΤΤΙΚΗΣ) Ο∆ΗΓΟΣ ΨΥΧΟΚΟΙΝΩΝΙΚΗΣ ΥΠΟΣΤΗΡΙΞΗΣ ΓΙΑ ΕΘΕΛΟΝΤΕΣ ΚΑΤΑ ΤΗΝ ΠΑΝ∆ΗΜΙΑ ΤΟΥ COVID-19 Το κείµενο επιµελήθηκαν οι: Μίνα Μαρούγκα, Μαρίνα Οικονόµου, Λάµπης Παπαγεωργίου Η νέα πραγµατικότητα που επιβάλλει ο Covid-19 δηµιουργεί µε ταχύτητα νέα δίκτυα πληροφόρησης και προσφοράς. Ο τρόπος εξάπλωσης της πανδηµίας δεν είναι πλήρως γνωστός, γνωρίζουµε ωστόσο µε βεβαιότητα ότι µεταδίδεται από άνθρωπο σε άνθρωπο. Κατά το ξέσπασµα µιας επιδηµίας όπως αυτή που διαχειριζόµαστε τώρα -που έχει πάρει πια τη µορφή της πανδηµίας- είναι σύνηθες οι παρανοήσεις και η παραπληροφόρηση να διαχέονται µε µεγάλη ταχύτητα. Έχει αποδειχθεί κατά το παρελθόν ότι η διασφάλιση της ψυχικής υγείας και η ψυχοκοινωνική στήριξη αποτελούν προτεραιότητες-κλειδιά στην αντιµετώπιση επιδηµιών- πανδηµιών.", "content_type": "text", "score": null, "meta": {"filename": "covid19-ODIGOS_GIA_ETHELONTES_PSYCH_YPOSTIRIXIS"}, "id_hash_keys": ["content"], "embedding": null, "id": "64d8af906d807f030910a51d4e2de961"}
{"content": "Η ψυχοκοινωνική στήριξη διασφαλίζει την ασφάλεια όλων -νοσούντων, φροντιστών, εθελοντών, γενικού πληθυσµού- που απειλείται από το στιγµατισµό και τις παρερµηνείες. Η πρόσβαση στη σωστή πληροφορία και η γνώση σχετικά µε τη νόσο και τον τρόπο µετάδοσής της δίνουν δύναµη σε όσους έχουν πληγεί από αυτή, αλλά και σε όσους τους συνδράµουν, να νοιώθουν- κατά το δυνατό- ασφάλεια και ηρεµία και να συµπλέουν µε τις οδηγίες. Ειδικά για τους εθελοντές, που µε αυταπάρνηση δέχονται να προσφέρουν για το κοινό καλό, είναι σηµαντικό να τους προσφέρεται ψυχοκοινωνική υποστήριξη, καθώς οι συνθήκες εργασίας τους είναι εξαιρετικά στρεσσογόνες. Ο παρακάτω οδηγός παρέχει ενηµέρωση σχετικά µε τις ψυχοκοινωνικές παραµέτρους που σχετίζονται µε τον Covid-19 και προτείνει µεθόδους που µπορούν να εφαρµοστούν, µέσα από τη φαρέτρα της ψυχιατρικής και των ψυχοκοινωνικών παρεµβάσεων.", "content_type": "text", "score": null, "meta": {"filename": "covid19-ODIGOS_GIA_ETHELONTES_PSYCH_YPOSTIRIXIS"}, "id_hash_keys": ["content"], "embedding": null, "id": "e59b407debdfdb3cc6ac8691c389e8b1"}
{"content": "Οι πληροφορίες που ακολουθούν είναι χρήσιµες για όσους, µε πνεύµα φιλαλληλίας, συνδράµουν εθελοντικά και έρχονται αντιµέτωποι µε το βάρος του να προσφέρουν από τη µια πλευρά και να επιβιώνουν µέσα σε συνθήκες πανδηµίας από την άλλη. ΕΘΝΙΚΟ ΚΑΙ ΚΑΠΟΔΙΣΤΡΙΑΚΟ ΠΑΝΕΠΙΣΤΗΜΙΟ ΑΘΗΝΩΝ ΙΑΤΡΙΚΗ ΣΧΟΛΗ Α΄ ΨΥΧΙΑΤΡΙΚΗ ΚΛΙΝΙΚΗ Διευθυντής: ΚΑΘΗΓΗΤΗΣ Χ. Χ. ΠΑΠΑΓΕΩΡΓΙΟΥ ∆ιαχείριση του στρες των εθελοντών Πριν ξεκινήσετε τη συνδροµή των συµπολιτών µας, είναι εύλογο να έχετε προβληµατισµούς σε σχέση µε την πανδηµία. Είναι πιθανό οι οικείοι σας να είναι επίσης ανήσυχοι, να µη γνωρίζουν λεπτοµέρειες σχετικά µε τα συµπτώµατα του ιού και τη διαχείρισή του, ή να µη γνωρίζουν ποια είναι ακριβώς η φύση της δουλειάς σας.", "content_type": "text", "score": null, "meta": {"filename": "covid19-ODIGOS_GIA_ETHELONTES_PSYCH_YPOSTIRIXIS"}, "id_hash_keys": ["content"], "embedding": null, "id": "bdb64047985b515103f1a8956061df33"}
{"content": "Προετοιµασία Προετοιµαζόµενοι να συµβάλλετε στην αντιµετώπιση της πανδηµίας από τον κορωνοϊό λάβετε υπόψιν τους παρακάτω άξονες: Φίλοι και οικογένεια: µπορεί να ανησυχούν για την ασφάλειά σας, αλλά και για τη δική τους ασφάλεια µε την επιστροφή σας στο σπίτι. Λάβετε τις ανησυχίες τους υπόψιν σας στα σοβαρά, βοηθήστε µε την κατάλληλη ενηµέρωση και µιλήστε ανοιχτά για τις αγωνίες τους και τους κινδύνους - τόσο τους πραγµατικούς όσο και τους φαντασιακούς. Έχοντας την υποστήριξη και την κατανόηση των οικείων σας, κάνετε τη δουλειά σας ευκολότερη. Ενηµέρωση για τον Covid-19: Μάθετε για τη νόσο, πώς να αποφύγετε τη µόλυνση, τα µέτρα ασφαλείας κ. Η ορθή ενηµέρωση συµβάλλει στο να παραµείνετε ασφαλείς, ήρεµοι και µε αυτοπεποίθηση για τη σωστή και αποτελεσµατική διαχείριση του προβλήµατος.", "content_type": "text", "score": null, "meta": {"filename": "covid19-ODIGOS_GIA_ETHELONTES_PSYCH_YPOSTIRIXIS"}, "id_hash_keys": ["content"], "embedding": null, "id": "1d806352f0a2f2048c26b0c44d37e391"}
{"content": "Λοιµωξιολόγοι, επαγγελµατίες υγείας, επιδηµιολόγοι, νοσηλευτές και έγκυρα sites, όπως του ΕΟ∆Υ https://eody/neos-koronaios-covid-19/, του Παγκόσµιου Οργανισµού Υγείας https://www/emergencies/diseases/novel-coronavirus-2019 και της Α΄ Ψυχιατρικής Κλινικής της Ιατρικής Σχολής του Πανεπιστηµίου Αθηνών, Αιγινήτειο Νοσοκοµείο https://apsych/odigoi/ µπορούν να δώσουν υπεύθυνες απαντήσεις στις απορίες σας σχετικά µε τον ιό. Παραµείνετε επιλεκτικοί στη λήψη πληροφορίας: Υπάρχει αρκετή παραπληροφόρηση και τα µέσα µαζικής ενηµέρωσης τείνουν να δραµατοποιούν την κάλυψη της κρίσης. Αναζητείστε πληροφορίες µόνο από αξιόπιστες πηγές. Βεβαιωθείτε ότι έχετε λάβει ένα κατάλληλο briefing πριν αναλάβετε οποιοδήποτε καθήκον κατά την επιδηµία. Ενηµερωθείτε πώς µπορείτε να χρησιµοποιήσετε σωστά τον προστατευτικό εξοπλισµό και ακολουθείτε πάντα τις οδηγίες ασφαλείας. Η σύµπλευση µε τα µέτρα δεν είναι µόνο ζήτηµα προσωπικής ασφάλειας, αλλά ασφάλειας και όλων των υπολοίπων.", "content_type": "text", "score": null, "meta": {"filename": "covid19-ODIGOS_GIA_ETHELONTES_PSYCH_YPOSTIRIXIS"}, "id_hash_keys": ["content"], "embedding": null, "id": "32445532446683cb19412ed5e3106805"}
{"content": "Ζητήµατα Επικοινωνίας Είναι εξαιρετικά σηµαντικό να επικοινωνούµε υποστηρικτικά, όταν µιλάµε µε ανθρώπους που έχουν προσβληθεί ή που νοιώθουν να απειλούνται µε κάποιο τρόπο από τον ιό. Να θυµάστε ότι:  Είναι φοβισµένοι, ανήσυχοι και δύσπιστοι.  Κάθε κρίση είναι προσωπική και βιώνεται ως µοναδική συνθήκη. Κάθε άνθρωπος έχει τη µοναδικότητά του.  Οι αντιδράσεις κάθε ατόµου ποικίλουν και επηρεάζονται από τις προηγούµενες εµπειρίες του.  Ο δρόµος προς την ανάκαµψη διαφέρει από άτοµο σε άτοµο. Συχνά, αυτά που µας µεταφέρει κάποιος που έχει πληγεί µπορεί να µην είναι αυτά που αντιµετωπίζει στην πραγµατικότητα. Είναι σηµαντικό να τον ακούσετε, να παρακολουθήσετε τη διακύµανση των συναισθηµάτων και τις αγωνίες του, γιατί µόνο έτσι θα µπορέσετε να τον ανακουφίσετε και να τον ενισχύσετε να αντέξει.", "content_type": "text", "score": null, "meta": {"filename": "covid19-ODIGOS_GIA_ETHELONTES_PSYCH_YPOSTIRIXIS"}, "id_hash_keys": ["content"], "embedding": null, "id": "6e94d1e0deaa26f54d09b6eabbc49adf"}
{"content": "Και µόνο έτσι θα καλλιεργήσετε µια υποστηρικτική σχέση µαζί του. Λάβετε υπόψιν σας:  Την ηλικία: Τα παιδιά χρειάζονται πληροφορία σε πιο απλή γλώσσα.  Το φύλο (π. οι γυναίκες µπορεί να θέλουν να απευθυνθούν σε γυναίκες και οι άνδρες σε άνδρες κ).  Τη διαφορετική κουλτούρα (π. κάποιοι µπορεί να µην προτιµούν τη βλεµµατική επαφή).  Την πίστη (π. κάποιοι µπορεί να έχουν µεγάλη ανάγκη να προσευχηθούν ή µπορεί να έχουν περιορισµούς στα τρόφιµα που καταναλώνουν, λόγω θρησκείας).  Ειδικές ανάγκες και αναπηρίες, όπου µπορεί να απαιτηθεί εξειδικευµένη υποστήριξη. Φράσεις – κλειδιά που δηλώνουν ενδιαφέρον, νοιάξιµο και συµπόνια Συµµερίζοµαι την ανησυχία σας… Έχετε κάθε δικαίωµα να νοιώθετε λυπηµένος, οργισµένος, ανήσυχος….", "content_type": "text", "score": null, "meta": {"filename": "covid19-ODIGOS_GIA_ETHELONTES_PSYCH_YPOSTIRIXIS"}, "id_hash_keys": ["content"], "embedding": null, "id": "62fe8d6701c5424827ff8ad52e0709c4"}
{"content": "Αντιλαµβάνοµαι τι λέτε… Καταλαβαίνω ότι ανησυχείτε… Κάτω από αυτές τις συνθήκες, η αντίδρασή σας είναι λογική… Ίσως µπορούµε να συζητήσουµε πιθανές λύσεις… Με την άδειά σας, θα πρότεινα… Συχνές Αντιδράσεις και Συµπεριφορές στις Επιδηµίες  Φόβος ότι το άτοµο έχει προσβληθεί.  Αγωνία για τον τρόπο µε τον οποίο θα πεθάνει.  Στιγµατισµός και φόβος απέναντι σε γιατρούς, νοσηλευτικό προσωπικό, εθελοντές, ή απέναντι σε ασθενείς.  Άρνηση προσέγγισης από εθελοντές ή υγειονοµικό προσωπικό. Είναι αναµενόµενο ακόµα και να απειληθούν λεκτικά ή σωµατικά.  Άρνηση παροχής φροντίδας προς ασυνόδευτους ανήλικους, λόγω φόβου µετάδοσης του ιού.  Πεποίθηση ότι η προσευχή είναι το µόνο πράγµα που θα σώσει τους ανθρώπους.  ∆υσπιστία και θυµός απέναντι σε οποιονδήποτε σχετίζεται µε τη νόσο.  Αίσθηµα αβοήθητου και κατάθλιψης εξαιτίας της αποµόνωσης.", "content_type": "text", "score": null, "meta": {"filename": "covid19-ODIGOS_GIA_ETHELONTES_PSYCH_YPOSTIRIXIS"}, "id_hash_keys": ["content"], "embedding": null, "id": "56a39d7cfa1c7091fab7efdf35c287ee"}
{"content": " Φόβος ότι κάποιος θα χάσει τη δουλειά του, δε θα µπορεί να εργαστεί κατά τη διάρκεια της αποµόνωσης ή ότι θα απολυθεί επειδή ο εργοδότης του φοβάται τη µόλυνση. Κάποιοι από τους παραπάνω φόβους και αντιδράσεις πηγάζουν από υπαρκτό κίνδυνο, πολλές όµως αντιδράσεις και συµπεριφορές πυροδοτούνται από ελλιπή ενηµέρωση, φήµες και παραπληροφόρηση. Είναι σηµαντικό να διορθώσουµε τις παρανοήσεις, αναγνωρίζοντας ταυτόχρονα ότι τα συναισθήµατα και οι αντίστοιχες συµπεριφορές των ανθρώπων είναι πολύ αληθινά, ακόµα και αν η βαθύτερη υπόθεση πίσω από αυτές τις συµπεριφορές είναι λανθασµένη. Οι εθελοντές που εµπλέκονται στη διαχείριση του Covid-19 µπορεί να έχουν αποκλειστεί από το σύνηθες κοινωνικό δίκτυο και τις οικογένειές τους, εξαιτίας της εµπλοκής τους στην αντιµετώπιση της πανδηµίας.", "content_type": "text", "score": null, "meta": {"filename": "covid19-ODIGOS_GIA_ETHELONTES_PSYCH_YPOSTIRIXIS"}, "id_hash_keys": ["content"], "embedding": null, "id": "38378a6b9fceb7e7fe138bc974109323"}
{"content": "Έχει καταγραφεί ότι εθελοντές που ενεπλάκησαν σε διαχείριση άλλων επιδηµιών κατά το παρελθόν θεωρούνται από την κοινή γνώµη ως:  Φορείς της ασθένειας, υπεύθυνοι για τη µετάδοσή της.  Μολυσµένοι, και εποµένως όχι ευπρόσδεκτοι στο σπίτι και την οικογένειά τους.  Αµειβόµενοι από οργανώσεις για να µεταφέρουν τη νόσο στην κοινότητα. Ψυχική Στήριξη από εθελοντές για πολίτες σε αποµόνωση Η ακριβής λεκτική επικοινωνία είναι πολύ σηµαντική, καθώς τα περισσότερα από τα εξωλεκτικά εργαλεία που χρησιµοποιούνται για να καλλιεργήσουν τη ζεστασιά και την κατανόηση της κατάστασης του άλλου (π. γκριµάτσες µε το πρόσωπο, αγγίγµατα κ.) περιορίζονται ή καταργούνται εντελώς, λόγω των προστατευτικών µέτρων ασφαλείας, που υπαγορεύουν χρήση µάσκας ή απαγόρευση φυσικής επαφής κ.", "content_type": "text", "score": null, "meta": {"filename": "covid19-ODIGOS_GIA_ETHELONTES_PSYCH_YPOSTIRIXIS"}, "id_hash_keys": ["content"], "embedding": null, "id": "90a82473684b60c2d628b4dd6288aa6a"}
{"content": "Έτσι, εστιάστε στα ακόλουθα:  Παρέχουµε ακριβή ενηµέρωση σχετικά µε την πανδηµία, ώστε να προτάξουµε την ασφάλεια και την ηρεµία  Χρησιµοποιούµε υποστηρικτικές φράσεις-κλειδιά (βλ. παραπάνω)  Ακούµε  Ρωτάµε  Ενθαρρύνουµε  Καθοδηγούµε και κάνουµε παραποµπές Τα πρώιµα συµπτώµατα του Covid-19 µοιάζουν µε αρκετές κοινές αρρώστιες, όπως είναι η γρίπη, το κοινό κρυολόγηµα κ. Το να είναι κανείς µόνος ή να περιµένει τα αποτελέσµατα εξετάσεων είναι εξαιρετικά στρεσσογόνο. Κατά τη διάρκεια της αποµόνωσης και της περιόδου αναµονής υπάρχουν πολλές καταστάσεις που το άτοµο δεν είναι σε θέση να ελέγξει. Τα ακόλουθα σηµεία µπορούν να ενισχύσουν τη θετική διαχείριση και προτείνονται κατά τη στήριξη ατόµων επισφαλών στον Covid-19. Ενθαρρύνετε τους συνοµιλητές σας: να θέσουν στόχους: Η στοχοθεσία δίνει µια αίσθηση ελέγχου.", "content_type": "text", "score": null, "meta": {"filename": "covid19-ODIGOS_GIA_ETHELONTES_PSYCH_YPOSTIRIXIS"}, "id_hash_keys": ["content"], "embedding": null, "id": "2631ac690eeb770f9405c1067a637d7c"}
{"content": "Οι στόχοι πρέπει να είναι ρεαλιστικοί, κάτω από τις δεδοµένες συνθήκες. Ένα παράδειγµα είναι να µάθουµε κάτι νέο ή να κρατάµε ηµερολόγιο. να παραµείνουν ενεργοί: ∆ιαβάστε, γράψτε, παίξτε επιτραπέζια, λύστε σταυρόλεξα ή Sudoku, αναπτύξτε παιχνίδια µνήµης, π. να θυµάστε τη ροή ταινιών, ή αποσπάσµατα από βιβλία. να αναζητήσουν ή να µεταδώσουν χιούµορ στην κατάσταση: To χιούµορ αποτελεί ισχυρό αντίδοτο στο αίσθηµα αβοήθητου. Ακόµα και το να χαµογελά κανείς ή να γελά µέσα από την καρδιά του, µπορεί να ανακουφίσει από το άγχος και τη σύγχυση. να διατηρήσουν την ελπίδα: Πιστέψτε σε κάτι µε νόηµα, ό,τι και αν είναι για τον καθένα- οικογένεια, θρησκεία, φίλοι, ιδανικά.", "content_type": "text", "score": null, "meta": {"filename": "covid19-ODIGOS_GIA_ETHELONTES_PSYCH_YPOSTIRIXIS"}, "id_hash_keys": ["content"], "embedding": null, "id": "1727b4fbcaa6dfab84531047cfe43561"}
{"content": "Ειδικοί Παράγοντες Έκλυσης Άγχους για τους Εθελοντές Οι έκτακτες συνθήκες είναι πάντα στρεσσογόνες, αλλά ειδικοί παράγοντες σχετιζόµενοι µε την πανδηµία του Covid-19 µπορούν να επηρεάσουν όσους συνδράµουν στην προσπάθεια αντιµετώπισης. Κάποιοι από αυτούς είναι:  Ο κίνδυνος µόλυνσης του εαυτού και µετάδοσης του ιού σε άλλους, κυρίως αν ο τρόπος µετάδοσης του Covid-19 δεν είναι 100% προσδιορισµένος  Τα αυστηρά µέτρα προστασίας.  Η φυσική απόσταση που δηµιουργεί ο προστατευτικός εξοπλισµός.  Η φυσική απόσταση και η συµµόρφωση µε την πρακτική του «µη αγγίγµατος».  Η συνεχής ενηµέρωση και η εγρήγορση που απαιτείται.  Τα αυστηρά πρωτόκολλα ασφαλείας που αποκλείουν τον αυθορµητισµό.", "content_type": "text", "score": null, "meta": {"filename": "covid19-ODIGOS_GIA_ETHELONTES_PSYCH_YPOSTIRIXIS"}, "id_hash_keys": ["content"], "embedding": null, "id": "168375dd6aa786f829eaa0029d69b08f"}
{"content": "Τα κοινά συµπτώµατα µε άλλες ιώσεις, γρίπες κλπ, καθώς ένας απλός πυρετός ή άλλα συµπτώµατα µπορεί να οδηγήσουν στο φόβο ότι κάποιος έχει νοσήσει από τον Covid- 19.  H αντίθεση ανάµεσα στις προτεραιότητες της δηµόσιας υγείας και τις επιθυµίες των ασθενών.  Ο στιγµατισµός όσων βοηθούν ασθενείς µε κορωνοϊό.  Τα επακόλουθα της επιδηµίας σε κοινότητες και οικογένειες: η αποδυνάµωση των κοινωνικών δικτύων, η οικονοµική αβεβαιότητα, πιθανός θυµός και επιθετικότητα απέναντι στις δοµές υγείας, τους φροντιστές και τους εθελοντές. Φήµες και παρανοήσεις σχετικά µε την πανδηµία Covid-19 Είναι αναµενόµενο κατά το ξέσπασµα µιας επιδηµίας να υπάρχουν πολλές παρανοήσεις και φήµες που διαχέονται. Πρέπει να είστε προετοιµασµένοι και σωστά ενηµερωµένοι για να τις αντικρούσετε. Να προβάλετε την αλήθεια.", "content_type": "text", "score": null, "meta": {"filename": "covid19-ODIGOS_GIA_ETHELONTES_PSYCH_YPOSTIRIXIS"}, "id_hash_keys": ["content"], "embedding": null, "id": "e7df6b75e684d2c4f1cf9a693ea0ba"}
{"content": "Κάποιες από αυτές είναι:  Ο ιός προσβάλλει µόνο ηλικιωµένους. Οι νεότεροι και τα παιδιά δεν προσβάλλονται  Ο ιός µπορεί να µεταδοθεί µέσω των κατοικίδιων και όσοι έχουν πρέπει να τα παρατήσουν  Η χρήση στοµατικών διαλυµάτων, αντιβιοτικών, τσιγάρων και ποτών µε υψηλή συγκέντρωση αλκοόλ µπορούν να σκοτώσουν τον ιό  Η σάουνα µπορεί να εµποδίσει τον ιό  Η νόσος είναι προµελετηµένη και ο Covid-19 είναι ένα βιοχηµικό όπλο κατασκευασµένο να αφανίσει πληθυσµό  Τα τρόφιµα είναι µολυσµένα και θα διασπείρουν τον ιό  Ασθενείς κρύβουν τη νόσο τους, επειδή θέλουν σκόπιµα να διασπείρουν τον ιό σε άλλους Το µεγαλύτερο διακύβευµα σε µια κρίση είναι η κοινωνική συνοχή.", "content_type": "text", "score": null, "meta": {"filename": "covid19-ODIGOS_GIA_ETHELONTES_PSYCH_YPOSTIRIXIS"}, "id_hash_keys": ["content"], "embedding": null, "id": "5cfd16b7ece574633c9e63fa19b09423"}
{"content": "Εσείς, που µε αυταπάρνηση αποφασίσατε να εµπλακείτε ενεργά ως εθελοντής, στηρίζοντας το διπλανό που δοκιµάζεται, µην το βάλετε κάτω. Μην παραιτείστε. Κάτω από το βάρος της ευθύνης που συνειδητά σηκώνετε, δείτε µακριά. Και τότε θα δώσετε εσείς τα εύσηµα στον εαυτό σας. Και όλοι εµείς σε εσάς. Με πληροφορίες προσαρµοσµένες από https://pscentre/", "content_type": "text", "score": null, "meta": {"filename": "covid19-ODIGOS_GIA_ETHELONTES_PSYCH_YPOSTIRIXIS"}, "id_hash_keys": ["content"], "embedding": null, "id": "a2bb5e2ecb0f4004e4b450e436068baf"}
{"content": "Ο∆ΗΓΟΣ ∆ΙΑ∆ΙΚΤΥΑΚΗΣ ΘΕΡΑΠΕΙΑΣ / ΣΥΜΒΟΥΛΕΥΤΙΚΗΣ ΓΙΑ ΕΙ∆ΙΚΟΥΣ ΨΥΧΙΚΗΣ ΥΓΕΙΑΣ Το κείµενο επιµελήθηκαν οι: Μαρία Καραπατσιά, Κωνσταντίνα Μυλωνά, Ευαγγελία Ξηρού, Φραγκίσκος Γονιδάκης Εισαγωγή Η χρήση της τεχνολογίας και του διαδικτύου στην παροχή υπηρεσιών ψυχικής υγείας έχει παρουσιάσει µεγάλη αύξηση τα τελευταία χρόνια. Η εφαρµογή τους σχετίζεται µε την παροχή υπηρεσιών ψυχοθεραπείας και συµβουλευτικής, εποπτείας και υποστήριξης οµάδων µεταξύ των θεραπευτών και τέλος εκπαίδευσης των ειδικών ψυχικής υγείας. Οι πιο συχνοί τρόποι µέσω των οποίων λαµβάνουν χώρα τα παραπάνω είναι η τηλεφωνική επικοινωνία, η επικοινωνία µέσω e-mail, η διαδικτυακή επικοινωνία µέσα από εξειδικευµένες πλατφόρµες όταν πρόκειται για παροχή ψυχοθεραπείας και συµβουλευτικής και η χρήση υπηρεσιών τηλεδιάσκεψης όταν ο στόχος είναι η εκπαίδευση ή η εποπτεία των ειδικών.", "content_type": "text", "score": null, "meta": {"filename": "covid19-ODIGOS_DIADIKTYAKIS_THERAPEIAS"}, "id_hash_keys": ["content"], "embedding": null, "id": "d305858df6c896133797ffb02620c6a9"}
{"content": "Η τηλεφωνική και διαδικτυακή θεραπεία/συµβουλευτική ενδείκνυται στην περίπτωση που ο ενδιαφερόµενος, λόγω απόστασης, δεν έχει πρόσβαση στις υπηρεσίες ψυχικής υγείας, εποµένως δεν µπορεί να λάβει θεραπεία µε φυσική παρουσία του θεραπευτή, αλλά και σε εκείνες την περιπτώσεις που η θεραπεία διακόπτεται απότοµα, λόγω εξωτερικών συνθηκών, όπως συµβαίνει τη δεδοµένη χρονική συγκυρία λόγω της πανδηµίας COVID-19. Ωστόσο, είτε πρόκειται για θεραπεία, η οποία κινδυνεύει να διακοπεί λόγω συνθηκών, είτε επειδή η ίδια η συγκυρία δηµιουργεί την ανάγκη για αναζήτηση βοήθειας, η χρήση της τεχνολογίας και του διαδικτύου καθιστούν τους ειδικούς ψυχικής υγείας προσβάσιµους και, συνεπώς, την παροχή θεραπείας εφικτή.", "content_type": "text", "score": null, "meta": {"filename": "covid19-ODIGOS_DIADIKTYAKIS_THERAPEIAS"}, "id_hash_keys": ["content"], "embedding": null, "id": "7d1d7d24695ecfa7c4ef227bd3da8deb"}
{"content": "Ειδικότερα στην παρούσα φάση, ο ειδικός της ψυχικής υγείας, µέσω τεχνολογίας και διαδικτύου, µπορεί:  Να βοηθήσει τον θεραπευόµενο να αναζητήσει πρόσβαση σε ορθή και έγκυρη ενηµέρωση αναφορικά µε την Πανδηµία COVID-19.  Να βοηθήσει τον θεραπευόµενο στην ορθή διαχείριση των σχετικών πληροφοριών από τα κοινωνικά δίκτυα και τα µέσα µαζικής επικοινωνίας.  Να εκπαιδεύσει τον θεραπευόµενο στη φύση του άγχους, συµβάλλοντας στην κανονικοποίηση της εµπειρίας.  Να εισαγάγει τον θεραπευόµενο στη χρήση τεχνικών διαχείρισης άγχους και, γενικότερα, τεχνικών διαχείρισης του δυσφορικού συναισθήµατος, καθώς και να παρέχει οδηγίες για την καλύτερη δυνατή προσαρµογή στις συνθήκες εγκλεισµού.", "content_type": "text", "score": null, "meta": {"filename": "covid19-ODIGOS_DIADIKTYAKIS_THERAPEIAS"}, "id_hash_keys": ["content"], "embedding": null, "id": "6d3c10384f196ef353e4e1383f81c126"}
{"content": "ΕΘΝΙΚΟ ΚΑΙ ΚΑΠΟΔΙΣΤΡΙΑΚΟ ΠΑΝΕΠΙΣΤΗΜΙΟ ΑΘΗΝΩΝ ΙΑΤΡΙΚΗ ΣΧΟΛΗ Α΄ ΨΥΧΙΑΤΡΙΚΗ ΚΛΙΝΙΚΗ Διευθυντής: ΚΑΘΗΓΗΤΗΣ Χ. Χ. ΠΑΠΑΓΕΩΡΓΙΟΥ  Επιπλέον, µπορεί να αναγνωρίσει τις περιπτώσεις ευπαθών ψυχικά οµάδων και να φροντίσει για την περαιτέρω υποστήριξή τους.  Τέλος, δεν θα πρέπει να παραγνωρίζεται η ανάγκη για την υποστήριξη των ίδιων των ειδικών ψυχικής υγείας, η οποία επίσης δύναται να λάβει χώρα είτε διαδικτυακά είτε τηλεφωνικά και µπορεί να έχει χαρακτήρα εποπτείας ή οµάδων υποστήριξης και συµβουλευτικής µεταξύ των θεραπευτών.", "content_type": "text", "score": null, "meta": {"filename": "covid19-ODIGOS_DIADIKTYAKIS_THERAPEIAS"}, "id_hash_keys": ["content"], "embedding": null, "id": "9dbdf4546429c88b399a1c9eab98e375"}
{"content": "Τα πλεονεκτήµατα και µειονεκτήµατα της διαδικτυακής θεραπείας / συµβουλευτικής Τα πλεονεκτήµατα και µειονεκτήµατα της διαδικτυακής θεραπείας/συµβουλευτικής παρουσιάζονται στον Πίνακα Πλεονεκτήµατα Μειονεκτήµατα Ξεπερνά γεωγραφικά εµπόδια Θέµατα ιδιωτικότητας και απορρήτου την ώρα της θεραπείας και για το θεραπευόµενο και για τον ειδικό Μείωση άγχους και κόστους µετακίνησης Ψυχική απόσταση θεραπευτή- θεραπευόµενου ∆ιευκολύνει άτοµα µε δυσκολία στην κοινωνική επαφή ∆ιακοπή της συνεδρίας από το θεραπευόµενο µε κλείσιµο της σύνδεσης Αυξηµένος έλεγχος από το θεραπευόµενο Σε άτοµα µε φοβίες ενισχύεται η αποφυγή της εξόδου από την οικία Βοηθητικό για θεραπευόµενους µε έντονο φόβο εγκατάλειψης Η ποιότητα της σύνδεσης επηρεάζει την πραγµατοποίηση της συνεδρίας Το διαδίκτυο, ως µέσο για την παροχή θεραπείας, έχει αρκετά πλεονεκτήµατα αλλά ταυτόχρονα και µειονεκτήµατα, καθώς προσφέρει πολλές ευκαιρίες για άµεσες επικοινωνίες ξεπερνώντας εµπόδια, µεταξύ των οποίων τα γεωγραφικά εµπόδια.", "content_type": "text", "score": null, "meta": {"filename": "covid19-ODIGOS_DIADIKTYAKIS_THERAPEIAS"}, "id_hash_keys": ["content"], "embedding": null, "id": "decf536b5ae4431a5937b8d270239615"}
{"content": "Υποστηρίζεται ότι µειώνει το άγχος του ατόµου, όσον αφορά τη µετακίνηση και το µέρος στο οποίο γίνεται η θεραπεία. Το γεγονός ότι δεν χρειάζεται κάποιος να µετακινηθεί µειώνει το συνολικό κόστος και αυξάνει την πρόσβαση στη θεραπεία, ειδικά σε περιπτώσεις που χρειάζεται πιο εντατική και εξειδικευµένη θεραπεία, λαµβάνοντας υπόψη το γεγονός ότι οι εξειδικευµένοι ειδικοί συνήθως βρίσκονται σε µεγάλα αστικά κέντρα. Μέσω του διαδικτύου, υπάρχει το πλεονέκτηµα το άτοµο να λαµβάνει θεραπεία από ένα οικείο για το ίδιο περιβάλλον, το οποίο συµβάλλει στο να ανοίγεται µε περισσότερη ειλικρίνεια και είναι πιο προσηλωµένο στον ειδικό.", "content_type": "text", "score": null, "meta": {"filename": "covid19-ODIGOS_DIADIKTYAKIS_THERAPEIAS"}, "id_hash_keys": ["content"], "embedding": null, "id": "eb864dff588d98584c0f5c952802fcb2"}
{"content": "Ιδιαίτερη προσοχή χρειάζεται σχετικά µε την ιδιωτικότητα του ατόµου, καθώς, εάν µοιράζεται το χώρο µε άλλα άτοµα, δεν διασφαλίζεται το απόρρητο αυτών που έχει ανάγκη να µοιραστεί και αυτό ίσως να αυξήσει το στρες του, µε αποτέλεσµα να δυσκολεύεται να ανοιχτεί και, τελικά, να µην λαµβάνει την κατάλληλη βοήθεια. Προσοχή απαιτείται και από τον ειδικό, καθώς την περίοδο αυτή αρκετοί ειδικοί ψυχικής υγείας εργάζονται από το σπίτι και θα πρέπει να λάβουν τα κατάλληλα µέτρα ώστε να διασφαλιστεί το απόρρητο. Ως πλεονέκτηµα της διαδικτυακής θεραπείας θεωρείται ότι µειώνεται η βλεµµατική επαφή και αυτό µπορεί να λειτουργεί αγχολυτικά και να συµβάλλει στην αναζήτηση βοήθειας από άτοµα που βιώνουν έντονα συναισθήµατα ντροπής και ανασφάλειας. Από την άλλη ωστόσο, αυτό µπορεί να δηµιουργεί µια ψυχολογική απόσταση µεταξύ ειδικού και ατόµου.", "content_type": "text", "score": null, "meta": {"filename": "covid19-ODIGOS_DIADIKTYAKIS_THERAPEIAS"}, "id_hash_keys": ["content"], "embedding": null, "id": "764158afdc0cc8ac5c35f540de98921b"}
{"content": "Υποστηρίζεται επίσης ότι, µέσω του διαδικτύου, το άτοµο βιώνει περισσότερη αίσθηση ελέγχου και ο ειδικός λειτουργεί µε λιγότερο κατευθυντικό τρόπο. Έτσι, επιτρέπει και στις δύο µεριές να έχουν το δικό τους πλαίσιο ελέγχου. Ωστόσο, αυτό ενέχει το µειονέκτηµα το άτοµο να σταµατήσει τη συνεδρία κλείνοντας τον υπολογιστή, το οποίο δεν µπορεί να συµβεί στο χώρο του ειδικού. Αναφέρεται σε έρευνες ότι η θεραπεία µέσω διαδικτύου µπορεί να συµβάλλει στην µείωση της αναγκαιότητας για νοσηλεία, µείωση των ηµερών παραµονής σε νοσηλευτικά ιδρύµατα και στην ικανοποίηση και συµµόρφωση στη θεραπεία. Επίσης, η διαδικτυακή θεραπεία, ως επιλογή, επικοινωνεί στο άτοµο ότι λαµβάνονται υπόψη οι πρακτικές δυσκολίες που αναφέρθηκαν παραπάνω και αυτό λειτουργεί επικυρωτικά στο άτοµο, αυξάνοντας τη συµµόρφωση στη θεραπεία και την ικανοποίηση από αυτή.", "content_type": "text", "score": null, "meta": {"filename": "covid19-ODIGOS_DIADIKTYAKIS_THERAPEIAS"}, "id_hash_keys": ["content"], "embedding": null, "id": "f85dfa45490e113c02cf3abb7c121ff9"}
{"content": "Ίσως, ωστόσο, η άνεση και ασφάλεια του σπιτιού να λειτουργούν αρνητικά, για παράδειγµα ως προς την φροντίδα της υγιεινής του ατόµου και της συναναστροφής µε άλλα άτοµα. Η έλλειψη τεχνικών µέσων και κατάλληλης ποιότητας δικτύου µπορεί να λειτουργήσουν αρνητικά στην αποτελεσµατικότητα της θεραπείας. Μέσω της διαδικτυακής θεραπείας, ο ειδικός, µε την συναίνεση του ατόµου και όταν αυτό κρίνεται κλινικά κατάλληλο, µπορεί να λάβει άµεσες πληροφορίες σχετικά µε το περιβάλλον του ατόµου, που σε άλλη περίπτωση δεν λάµβανε. Αυτό βέβαια ενέχει τον κίνδυνο να εκτεθούν κατά λάθος κάποιες πληροφορίες, τις οποίες το άτοµο δεν θα ήθελε να µάθει ο ειδικός.", "content_type": "text", "score": null, "meta": {"filename": "covid19-ODIGOS_DIADIKTYAKIS_THERAPEIAS"}, "id_hash_keys": ["content"], "embedding": null, "id": "484e435255e95ae714337b68d4448846"}
{"content": "Το γεγονός ότι το διαδίκτυο κυρίως χρησιµοποιείται µεταξύ φίλων και οικογένειας, η ύπαρξη µεγαλύτερης ευελιξίας, όπως και η πρόσβαση στον ιδιωτικό χώρο ενέχουν τον κίνδυνο να παραβιαστούν τα όρια και να δηµιουργηθούν προβλήµατα στη θεραπευτική σχέση και τη θεραπεία. Όσον αφορά άτοµα µε Αγχώδεις ∆ιαταραχές που µπορεί να αντιµετωπίζουν δυσκολίες, όπως αγοραφοβία, η δυνατότητα διαδικτυακής θεραπείας µπορεί να βοηθήσει στην αναζήτηση θεραπείας, την οποία σε άλλη περίπτωση µπορεί να απέφευγαν. Ωστόσο, αυτό θα πρέπει προοδευτικά να µειώνεται, καθώς δεν θα µπορέσουν ποτέ να εκτεθούν στη φοβική κατάσταση και δεν θα είναι αποτελεσµατική η θεραπεία. Όσον αφορά τα άτοµα µε ∆ιαταραχές Προσωπικότητας, υποστηρίζεται ότι µπορεί να συµβάλλει στην πραγµατοποίηση περισσότερων συνεδριών, τις οποίες µπορεί να απέφευγαν.", "content_type": "text", "score": null, "meta": {"filename": "covid19-ODIGOS_DIADIKTYAKIS_THERAPEIAS"}, "id_hash_keys": ["content"], "embedding": null, "id": "e06b43b7b9397a5feb190775e47eec7e"}
{"content": "Επίσης σε άτοµα µε φόβο εγκατάλειψης η διαδικτυακή θεραπεία φαίνεται να δηµιουργεί µεγαλύτερη αίσθηση ελέγχου και ασφάλειας, σχετικά µε την άµεση παρουσία του ειδικού. Από την άλλη, χρειάζεται ίσως περισσότερη οριοθέτηση, όσον αφορά την πρόσβαση στον ειδικό, η οποία είναι πιο εύκολη και άµεση σε σύγκριση µε την φυσική πρόσβαση. Τα άτοµα που εµφανίζουν δυσκολίες στη συµβολική σκέψη και δυσκολεύονται να συνδεθούν συναισθηµατικά µε άλλα άτοµα ίσως παρουσιάσουν δυσκολίες στο να αισθανθούν την παρουσία του θεραπευτή, µπορεί να νιώθουν ότι δεν είναι εκεί, εάν δεν µπορούν να τον δουν ως φυσική άµεση παρουσία. Με βάση τα πλεονεκτήµατα και µειονεκτήµατα αυτά, η διαδικτυακή θεραπεία έχει τους υποστηρικτές της αλλά και αυτούς που είναι επιφυλακτικοί.", "content_type": "text", "score": null, "meta": {"filename": "covid19-ODIGOS_DIADIKTYAKIS_THERAPEIAS"}, "id_hash_keys": ["content"], "embedding": null, "id": "f7e75794071d112f54009f42db70fee1"}
{"content": "Σε µια έρευνα σχετικά µε τις ανησυχίες των ειδικών για την διαδικτυακή θεραπεία, οι ειδικοί ψυχικής υγείας ανέφεραν ότι κυρίως τους προβληµατίζουν τρεις τοµείς, η εµπιστευτικότητα, η αξιοπιστία και η πιθανή παρερµηνεία των πληροφοριών που δίνονται από απόσταση. Αυτό ίσως οφείλεται και στην ανάγκη για περισσότερη ενηµέρωση και εκπαίδευση, σχετικά µε την διαδικτυακή επικοινωνία, ώστε να διασφαλίζεται η καλύτερη παροχή θεραπείας και η προστασία των πληροφοριών που δίνονται διαδικτυακά. Την περίοδο που διανύουµε, η χρήση του διαδικτύου για θεραπευτικούς σκοπούς µπορεί να είναι ιδιαίτερα χρήσιµη. Ήδη στην Κίνα έχουν οργανωθεί προγράµµατα υποστήριξης µέσω διαδικτύου, συµβάλλοντας στην αντιµετώπιση των ψυχολογικών συνεπειών της πανδηµίας.", "content_type": "text", "score": null, "meta": {"filename": "covid19-ODIGOS_DIADIKTYAKIS_THERAPEIAS"}, "id_hash_keys": ["content"], "embedding": null, "id": "3b329b7dad1d604b6b51901031141ecc"}
{"content": "Αυτό που ωστόσο υποστηρίζουν οι ερευνητές είναι ότι, παρά τα πλεονεκτήµατα που προσφέρει, ίσως θα πρέπει να είναι µια επιλογή σε περιόδους κρίσης, όπως αυτή και άλλες ιδιαίτερες καταστάσεις, καθώς δεν θα µπορούσε να αντικαταστήσει την προσωπική ψυχολογική υποστήριξη και θεραπεία. ∆εοντολογικοί προβληµατισµοί Η διαδικτυακή θεραπεία είναι µία εναλλακτική λύση την περίοδο που διανύουµε, καθώς οι ανάγκες για παροχή υπηρεσιών ψυχικής υγείας είναι αυξηµένες, ενώ ταυτόχρονα η δια ζώσης επαφή χρειάζεται να περιοριστεί στο ελάχιστο. Η χρήση του διαδικτύου για το σκοπό της θεραπείας εγείρει θέµατα δεοντολογίας και αποτελεσµατικότητας, τα οποία χρειάζεται να λάβουµε υπόψη. Ποιότητα φροντίδας: Ο θεραπευτής είναι σε θέση να διατηρήσει το επίπεδο φροντίδας και τους κανόνες δεοντολογίας που παρέχει στη δια ζώσης θεραπεία.", "content_type": "text", "score": null, "meta": {"filename": "covid19-ODIGOS_DIADIKTYAKIS_THERAPEIAS"}, "id_hash_keys": ["content"], "embedding": null, "id": "45db26a0321857868a68b6f35683406e"}
{"content": "Αν µετά από δοκιµαστική διαδικτυακή συνεδρία κριθεί ακατάλληλος τρόπος θεραπείας για τον θεραπευόµενο, µπορεί να γίνει παραποµπή σε εναλλακτικές δοµές. Συναίνεση θεραπευόµενου: Ο θεραπευόµενος είναι ενήµερος και συναινεί στη διεξαγωγή θεραπευτικών συνεδριών, µέσω διαδικτυακών εφαρµογών, οι οποίες δεν µπορούν να διασφαλίσουν την πλήρη εµπιστευτικότητα των πληροφοριών που µοιράζονται µέσω αυτών. Επάρκεια του θεραπευτή: Ο θεραπευτής είναι επαρκώς καταρτισµένος στη χρήση των εφαρµογών, ώστε να µπορεί να αντιµετωπίσει τυχόν τεχνικά προβλήµατα. Επίσης, γνωρίζει λειτουργίες των εφαρµογών, που διευκολύνουν την οµαλή ροή της συνεδρίας, όπως µοίρασµα οθόνης και αποστολή αρχείων. Ασφάλεια και εµπιστευτικότητα: Ο θεραπευτής φροντίζει για την ασφάλεια της επικοινωνίας, έχοντας πρόσφατα ενηµερωµένο λογισµικό µε εφαρµογές προστασίας, όπως firewall και antivirus.", "content_type": "text", "score": null, "meta": {"filename": "covid19-ODIGOS_DIADIKTYAKIS_THERAPEIAS"}, "id_hash_keys": ["content"], "embedding": null, "id": "57d59b3c8f325d3301f3cf41815b7cba"}
{"content": "Τα e-mail και άλλα αρχεία διαδικτυακής επικοινωνίας αποθηκεύονται µε ασφάλεια σε υπολογιστή µε κωδικό, λαµβάνοντας υπόψη τους κινδύνους της διαδικτυακής αποθήκευσης (πχ icloud). Όρια θεραπευτικής σχέσης: Ένα θέµα που µπορεί να προκύψει είναι η φαινοµενική δυνατότητα για συχνότερη και πιο ανεπίσηµη επικοινωνία. Για τη διασφάλιση του επαγγελµατισµού, διατηρούνται προγραµµατισµένες συνεδρίες, τις οποίες ο θεραπευτής πραγµατοποιεί από συγκεκριµένο χώρο και θέτει σαφή όρια για τον τρόπο και τη συχνότητα επικοινωνίας εκτός συνεδρίας (όπου κρίνεται απαραίτητο). Πλάνο διαχείρισης κρίσεων: Ο θεραπευτής έχει στοιχεία επικοινωνίας και διεύθυνση του θεραπευόµενου και τουλάχιστον ενός ατόµου από το περιβάλλον του θεραπευόµενου. Σε περίπτωση που ο θεραπευόµενος είναι σε κίνδυνο (π. αυτοτραυµατισµός, αυτοκτονικότητα), θα πρέπει να υπάρχει πλάνο διαχείρισης (άµεση επικοινωνία µε άτοµο από το περιβάλλον, πρόσβαση σε υπηρεσίες υγείας).", "content_type": "text", "score": null, "meta": {"filename": "covid19-ODIGOS_DIADIKTYAKIS_THERAPEIAS"}, "id_hash_keys": ["content"], "embedding": null, "id": "afb03d2295095c63cc409da3faeeb882"}
{"content": "Αποτελεσµατικότητα: Η διαδικτυακή θεραπεία έχει µελετηθεί σε διάφορους πληθυσµούς (π. κατάθλιψη, αγχώδεις διαταραχές, διατροφικές διαταραχές) και τα ευρήµατα υποστηρίζουν την αποτελεσµατικότητά της. Τα βασικά στοιχεία που έχουν µελετηθεί συγκριτικά µε την θεραπεία δια ζώσης και είναι σηµαντικό να λάβουµε υπόψη είναι η ικανότητα του θεραπευτή να δοµήσει χρονικά τη συνεδρία, να εντάξει θεραπευτικές ασκήσεις, να δώσει ανατροφοδότηση, να αντιµετωπίσει προκλήσεις που προκύπτουν στη συνεδρία, να αναπτύξει θεραπευτική σχέση και να δείξει ενσυναίσθηση.", "content_type": "text", "score": null, "meta": {"filename": "covid19-ODIGOS_DIADIKTYAKIS_THERAPEIAS"}, "id_hash_keys": ["content"], "embedding": null, "id": "d45e26a1aa891854ed8faeb269b2fa61"}
{"content": "ΠΡΟΓΡΆΜΜΑΤΑ ΠΡΟΚΗΡΎΞΕΙΣ ΕΠΙΚΟΙΝΩΝΊΑ Αναζήτηση ΕΛ EN ΕΟΔΥ Διαθέσιμο Υλικό Αποφάσεις Ευρετήριο Α-Ω Δελτία Τύπου Αποτελέσματα ελέγχων μαζικών δειγματοληψιών από τις ΚΟΜΥ του ΕΟΔΥ (01 Αυγούστου 2024) Δελτία Τύπου | 02 Σημεία μαζικών δειγματοληψιών από τις ΚΟΜΥ του ΕΟΔΥ (02 Αυγούστου 2024) Δελτία Τύπου | 01 28η Ιουλίου, Παγκόσμια ημέρα Ιογενούς ηπατίτιδας. Ώρα για δράση: Έλεγχος – Θεραπεία – Εμβολιασμός Δελτία Τύπου | 26 25 Ιουλίου 2024.", "content_type": "text", "score": null, "meta": {"filename": "https___eody.gov.gr_wp-content_uploads_2020_03_covid19-ODIGOS_GIA_TIN_PERIGENNITIKI_PSYCHIKI_YGEIA.pdf_4284e5"}, "id_hash_keys": ["content"], "embedding": null, "id": "8c86c9240388fb61b370b77980edc26c"}
{"content": "Παγκόσμια Ημέρα Πρόληψης Πνιγμού Δελτία Τύπου | 25 Έναρξη διαδικασίας εμβολιασμού έναντι της ευλογιάς τύπου mpox στα εμβολιαστικά κέντρα των νοσοκομείων «Ανδρέας Συγγρός» και «Αττικόν» Δελτία Τύπου | 23 Περιστατικό λοίμωξης από τον ιό του Δυτικού Νείλου, περίοδος 2024 Δελτία Τύπου | 05 Άσκηση επί χάρτου σχετικά με τη διαχείριση πιθανών κρουσμάτων Γρίπης των Πτηνών Η5Ν1 σε ανθρώπους Δελτία Τύπου | 04 Έξαρση κρουσμάτων κοκκύτη στην χώρα μας.", "content_type": "text", "score": null, "meta": {"filename": "https___eody.gov.gr_wp-content_uploads_2020_03_covid19-ODIGOS_GIA_TIN_PERIGENNITIKI_PSYCHIKI_YGEIA.pdf_4284e5"}, "id_hash_keys": ["content"], "embedding": null, "id": "af0cdd38a8dfa73d4d7ccedf3b018ecc"}
{"content": "ΕΘΝΙΚΟ ΚΑΙ ΚΑΠΟΔΙΣΤΡΙΑΚΟ ΠΑΝΕΠΙΣΤΗΜΙΟ ΑΘΗΝΩΝ ΙΑΤΡΙΚΗ ΣΧΟΛΗ Α΄ ΨΥΧΙΑΤΡΙΚΗ ΚΛΙΝΙΚΗ Διευθυντής: ΚΑΘΗΓΗΤΗΣ Χ. Χ. ΠΑΠΑΓΕΩΡΓΙΟΥ Η Θετική Ψυχολογία στη διαχείριση Κρίσεων και στην Ευδαιμονία κάθε Ατόμου Θεοδώρα Σκαλή, ΕΔΙΠ Ψυχολογίας Αλεξάνδρα Πάλλη, Ψυχολόγος Ιούνιος 2020 2 Σε μια εποχή θολή, που ολόκληρος ο πλανήτης πλήττεται από την κρίση της πανδημίας Covid-19, καθώς και τις επακόλουθες αυτής κρίσεις, διαφορετικές ανά τόπο, γίνεται ακόμα πιο επιτακτική η ανάγκη διάδοσης και εφαρμογής της Θετικής Ψυχολογίας, μιας προσέγγισης της Ψυχολογίας με στόχο την ψυχική ευδαιμονία. Στον Οδηγό αυτό θα βρείτε το πλαίσιο και τις στρατηγικές της Θετικής Ψυχολογίας, που θα σας βοηθήσουν στην αναζήτηση αισιοδοξίας, νοήματος και στην ενίσχυση της ψυχικής προσαρμοστικότητας σας.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "bd5c74d2375dd3363f77bb5bd947c3db"}
{"content": "Ας ξεκινήσουμε με την παραδειγματική ομιλία ενσυναίσθησης και αισιοδοξίας ενός Υπουργού Υγείας προς τα παιδιά της χώρας του που πλήττονται από την πανδημία Covid-19. 3 «Είμαστε όλοι ενθουσιασμένοι που τα μικρά παιδιά επιστρέφουν στο σχολείο. Αλλά θα ήθελα να μιλήσω λίγο για τα μεγαλύτερα, Που πρέπει να περιμένουν πιο πολύ. Θα ήθελα να πω στους νέους μας ότι δεν τους έχουμε ξεχάσει! Στόχος μας είναι να επιστρέψουν στο σχολείο πριν από το καλοκαίρι. Ευχαριστήσαμε πολλούς για τις προσπάθειές τους. Τώρα είναι καιρός να ευχαριστήσουμε τους νέους μας. Θυσίασαν πολλά. Τον τελευταίο καιρό, πολλοί ενήλικες έχουν απογοητευτεί, επειδή δεν μπορούν να πάνε στο εξοχικό τους και επειδή δουλεύουν από το σπίτι. Το καταλαβαίνω καλά! Αλλά το εξοχικό σάς περιμένει. Η δουλειά θα είναι όπως πριν, όταν επιστρέψετε.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "738c5965dfa2ae45044aa8fd909b6959"}
{"content": "Αυτό δεν συμβαίνει, όταν είσαι νέος. Η Άνοιξη που γίνεσαι 14 δεν περιμένει. Δεν μπορείς να επιστρέψεις στο Καλοκαίρι που ήσουν 17. Εμείς ως ενήλικες μιλάμε για το επόμενο καλοκαίρι. Το επόμενο καλοκαίρι δεν υπάρχει, όταν είσαι νέος. Όταν είσαι νέος, νοιάζεσαι μόνο για το τι θα συμβεί σήμερα και αύριο. Ονειρεύεσαι τι θα συμβεί αυτό το Καλοκαίρι και αυτήν την Άνοιξη. Ονειρεύεσαι το ποδοσφαιρικό πρωτάθλημα, που θα βάλεις το γκολ που δεν μπήκε ποτέ Ονειρεύεσαι την εκδρομή με το σχολείο, που θα φλερτάρεις με το πιο γλυκό αγόρι της τάξης. Ονειρεύεσαι τη σχολική γιορτή του Ιούνη Αλλά ήρθε ο ιός και χάλασε τα όνειρα ... Δεν θα γίνει το πρωτάθλημα ποδοσφαίρου, δεν θα γίνει η εκδρομή της τάξης σου. Δεν θα γίνει το σχολικό πάρτυ τον Ιούνη.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "61d1bef3a72b3746442a83cb51be52a2"}
{"content": "Θα ήθελα να σας πω ότι σύντομα όλα θα είναι όπως πριν. Αλλά δεν μπορώ. Αυτή η άνοιξη θα είναι διαφορετική. Αυτό το καλοκαίρι θα είναι διαφορετικό. Αυτός ο χρόνος θα είναι διαφορετικός. Είστε οι νέοι, που πρέπει να κάνουν τα πράγματα διαφορετικά. Έχετε θέσει τη ζωή σε αναμονή - έτσι ώστε άλλοι να μπορούν να σώσουν τη ζωή σας. Ελπίζω να χορέψετε - ακόμα κι αν δεν υπάρχει σχολική γιορτή. Ελπίζω να πετύχετε φανταστικά γκολ - ακόμα κι αν δεν υπάρχει ποδοσφαιρικό πρωτάθλημα. Ελπίζω να φλερτάρετε με χαριτωμένα αγόρια και χαριτωμένα κορίτσια - ακόμα κι αν δεν γίνει η εκδρομή του σχολείου. Αυτή η περίοδος είναι αλλιώτικη. Θα την ζήσετε εσείς ωραία. Ούτως ή άλλως…».", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "e40e3f9375fe06021e52fb031b66896c"}
{"content": "Bent Hoie, Υπουργός Υγείας Νορβηγίας, Απρίλιος 2020 (μετάφραση Μ. Ράπτη) 4 Περιεχόμενα Εισαγωγή 2 Θετική Ψυχολογία : Στον καιρό μιας κρίσης και όχι μόνο 5 Παρεμβάσεις βελτίωσης της ψυχικής ευδαιμονίας 5 Θετική ψυχολογία και χαρακτηριστικά της προσωπικότητας 9 Ειδικές Παρεμβάσεις βελτίωσης της ψυχικής ευδαιμονίας: 10 Εάν έχετε πολύ στρες εξαιτίας της πανδημίας Covid-19 10 Εάν είσαι παιδί/έφηβος και -φυσικά!- μαθητής 14 Εάν είσαι νεαρός/ή ενήλικας 16 Εάν είστε γονέας 17 Εάν αναζητάτε μια λειτουργική ομάδα 18 Εάν είστε 65+ 21 Εάν είστε εργαζόμενος/η ή προσπαθείτε να βρείτε εργασία 22 Εάν είστε εκπαιδευτικός 26 Εάν είστε σε θέση ευθύνης, εάν ηγείστε μιας ομάδας 28 Εάν έχετε μια σοβαρή σωματική ασθένεια 30 Εάν έχετε μια σοβαρή ψυχική ασθένεια 31 Εάν σε αυτό το εγχειρίδιο αναζητάτε τρόπους για να βελτιώσετε τη σχέση με την/τον σύντροφό σας 33 Εάν σε αυτό το εγχειρίδιο ψάχνετε «απλώς» τρόπους να βελτιώσετε την ζωή σας 35 Επίλογος 36 Βιβλιογραφία 36 5 Θετική Ψυχολογία: Στον καιρό μιας κρίσης και όχι μόνο Για πολλά χρόνια η επιστήμη της ψυχολογίας αναπτύχθηκε με κύριο άξονα την αναγνώριση και αξιολόγηση των ψυχολογικών προβλημάτων, καθώς και τη διάγνωση ψυχοπαθολογικών περιπτώσεων.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "3c6fecd0a1883b68800e9c1e25905b0b"}
{"content": "Σκοπός της ήταν να μειώσει ή να εξαλείψει τα προβλήματα αυτά και οι άνθρωποι να σταματήσουν να υποφέρουν. Έγιναν σημαντικά βήματα προς την κατεύθυνση αυτή. Λίγο πριν την αλλαγή της χιλιετίας, μέσα στο επιστημονικό πεδίο της κλινικής ψυχολογίας άρχισε να βρίσκει έδαφος και να αναπτύσσεται η προσέγγιση της θετικής ψυχολογίας. Στόχος είναι πλέον όχι μόνο η άρση της παθολογίας, τομέας στον οποίο έχει επιτευχθεί μεγάλη πρόοδος, αλλά η αναζήτηση της ευτυχίας, της ευημερίας, της ψυχικής ευδαιμονίας. Ποιος δεν θέλει να είναι ευτυχισμένος; Ο Παγκόσμιος Οργανισμός Υγείας υπογραμμίζει με έμφαση ότι η ψυχική υγεία είναι κάτι πολύ περισσότερο από την απουσία ψυχικής ασθένειας.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "606b7efcdd2a3ad603a89789aeaf997d"}
{"content": "Στη κατεύθυνση αυτοί οι θεωρητικοί της Θετικής Ψυχολογίας, Gable and Haidt (2005), όρισαν την Θετική Ψυχολογία ως «τη μελέτη των καταστάσεων και των διαδικασιών που συμβάλλουν στην άνθιση ή στη βέλτιστη λειτουργία ατόμων, ομάδων και οργανισμών». Οι πρωτοπόροι της, Martin Seligman και Mihaly Csikszentmihalyi ανάπτυξαν ένα θεωρητικό υπόβαθρο για παρεμβάσεις προσανατολισμένες στην αναζήτηση των δυνατών σημείων του ατόμου. Μέσα από μια νέα θεώρηση, μια νέα «ανάγνωση» του κόσμου και αυτού που συμβαίνει, επιδιώκεται η ανάπτυξη και κινητοποίηση των ικανοτήτων του ατόμου με στόχο την επίλυση προβλημάτων. Μέσα από τις παρεμβάσεις αυτές, η Θετική Ψυχολογία οδηγεί στα εξής αποτελέσματα: 1. Συμβάλλει να δούμε την ζωή με αισιοδοξία. 2. Επιτρέπει να εκτιμήσουμε το παρόν. 3. Συμβάλλει να αποδεχτούμε το παρελθόν. 4. Βοηθά να δείχνουμε ευγνωμοσύνη και συγχώρηση. 5.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "8204062ff04030cedd5728e4fce4c68c"}
{"content": "Βοηθά να βλέπουμε πέρα από τις στιγμιαίες απολαύσεις και δυσκολίες της ζωής. Παρεμβάσεις βελτίωσης της ψυχικής ευδαιμονίας «Υπάρχουν μόνο δύο τρόποι για να ζήσεις τη ζωή σου: Ο ένας είναι πιστεύοντας ότι τίποτα δεν είναι θαύμα κι ο άλλος πιστεύοντας ότι τα πάντα είναι ένα θαύμα» Albert Einstein 6 Οι παρεμβάσεις της Θετικής Ψυχολογίας αφορούν επιστημονικά εργαλεία και στρατηγικές που στοχεύουν στην ενίσχυση της ευτυχίας και της ευημερίας, μέσω θετικών σκέψεων και θετικών συναισθημάτων, καθώς και στην διατήρηση σε βάθος χρόνου αυτών. Τα πεδία όπου έχουν αναπτυχθεί παρεμβάσεις Θετικής Ψυχολογίας μπορούν να διακριθούν στις εξής κατηγορίες: Παρεμβάσεις «απολαμβάνειν».", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "df5fc62b61354b7c2ea16b93d6b8350c"}
{"content": "Η βασική αρχή αυτών των παρεμβάσεων είναι να ενθαρρύνει το άτομο να σταθεί σε κάθε μικρή πτυχή της εμπειρίας του, σωματικής, αισθητηριακής, συναισθηματικής ή κοινωνικής και να αποκτήσει ενημερότητα για τις «άπειρες» μικρές χαρές που μπορεί να του προσφέρει ή να υποκρύπτει και να αρχίσει να τις απολαμβάνει. Μπορεί να συνδεθούν με καθημερινές εμπειρίες, όπως φαγητό, μυρωδιά ή παρατήρηση, μόνο με λίγο περισσότερο προσανατολισμό και εστίαση σε αυτό που παρακολουθούμε συνειδητά. Παρεμβάσεις ευγνωμοσύνης. Η ευγνωμοσύνη γεννά συναίσθημα ευτυχίας, γιατί επιδρά ταυτόχρονα στον εαυτό και στον άλλον. Σε αυτό αποσκοπούν οι παρεμβάσεις της Θετικής Ψυχολογίας που βασίζονται στην ευγνωμοσύνη. Η ευγνωμοσύνη προκαλεί ισχυρά θετικά συναισθήματα τόσο σε αυτόν που δίνει, όσο και στο άτομο που παίρνει. Οι παρεμβάσεις ευγνωμοσύνης περιλαμβάνουν δύο μεγάλες κατηγορίες: Αναστοχαστικές πρακτικές.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "b612e945cb6ac23a51d9fc0b190e077a"}
{"content": "Γράφοντας, για παράδειγμα, ένα ημερολόγιο ευγνωμοσύνης προς τον εαυτό μας, που μας δίνει την ευκαιρία για μιλήσουμε για τον εαυτό μας ή καθώς πίνουμε τον πρωινό καφέ μας, μπορούμε να σκεφτούμε τα πράγματα για τα οποία είμαστε ευγνώμονες ή όταν συμβαίνει κάτι στενάχωρο, μπορούμε να αναλογιστούμε: Τι μπορώ να μάθω από αυτό που συμβαίνει; Πώς μπορώ να ωφεληθώ από αυτό; Υπάρχει κάτι στην κατάσταση για το οποίο μπορώ να νιώσω ευγνώμων; Αλληλεπιδραστικές πρακτικές. Όπως όταν εκφράζουμε ενεργά την ευγνωμοσύνη μας σε άλλους λέγοντας «ευχαριστώ», όταν προβαίνουμε σε μικρά δείγματα εκτίμησης ή όταν πραγματοποιούμε επισκέψεις ευγνωμοσύνης ή γράφοντας ένα γράμμα ευγνωμοσύνης σε κάποιον, κ. Ανεξάρτητα από το είδος της πρακτικής που ακολουθούμε, οι παρεμβάσεις ευγνωμοσύνης έχουν αποδεδειγμένα οφέλη στην αύξηση της ευτυχίας και της ικανοποίησης.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "8207f72fdfb9691f7ef7ea09f4f32afa"}
{"content": "Είναι ένα τόσο ισχυρό συναίσθημα, που και μόνο αναλογιζόμενοι τους λόγους ή/και τους ανθρώπους που θα θέλαμε να ευχαριστήσουμε, ενισχύουμε και αυξάνουμε θετικά συναισθήματα και εσωτερικά κίνητρα. Παρεμβάσεις «καλοσύνης». Η ψυχική χάρη και ψυχική ευγένεια, κοινώς καλοσύνη, είναι ένα χαρακτηριστικό που διαθέτουν όλοι οι ευτυχείς άνθρωποι. Μελέτες έχουν δείξει ότι η ευτυχία και η καλοσύνη συμβαδίζουν και αλληλοσυμπληρώνονται. Σχετικές παρεμβάσεις της Θετικής Ψυχολογίας εστιάζουν στη συμπόνια μπορεί να αφορούν απλές πράξεις, όπως η προσφορά ενός μικρού συμβολικού δώρου αγάπης, ο εθελοντισμός για κάποιον ευγενή σκοπό, το να δωρίσεις κάτι ή η βοήθεια σε έναν ξένο που έχει ανάγκη.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "8bdea409e4438aa9a0101aa42b6fe13"}
{"content": "Ένα σχετικό παράδειγμα αποτελούν οι «κοινωνικές δαπάνες», δηλαδή το να αγοράσεις πρόθυμα κάτι για κάποιον ως 7 χειρονομία καλής θέλησης, ή να βγαίνεις με τη σύζυγό σου για ρομαντικό δείπνο στο αγαπημένο σου μέρος, να δίνεις στο παιδί σου το παιχνίδι που ζητά ή να αγοράσεις ένα γεύμα στον άστεγο που βλέπεις καθημερινά στη στάση του λεωφορείου. Δεν πρόκειται για το χρηματικό ποσό που ξοδεύεις. Ο στόχος των δραστηριοτήτων καλοσύνης είναι να προωθήσει την ευτυχία, μέσω μιας τέτοιας αλτρουιστικής και ανιδιοτελούς ικανοποίησης. Παρεμβάσεις ενσυναίσθησης. Τέτοιες παρεμβάσεις, προσανατολισμένες στην ανάπτυξη ενσυναίσθησης, επικεντρώνονται στην ενίσχυση των θετικών συναισθημάτων στις διαπροσωπικές σχέσεις, τόσο σε προσωπικό όσο και σε επαγγελματικό επίπεδο, απαραίτητα για την ευτυχία και την έσωθεν ηρεμία.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "62aeff7c618d0fb2660485e3cc253e3b"}
{"content": "Τέτοιες παρεμβάσεις αφορούν δραστηριότητες όπως διαλογισμό, που αποσκοπεί στην ανάπτυξη της αγάπης του εαυτού και mindfulness πρακτικές, με έμφαση στο να αναπτύξουν οι άνθρωποι θετικά συναισθήματα για τον εαυτό και τους άλλους, στο «εδώ και τώρα». Ειδικότερα αποσκοπούν: α) Στην συνειδητοποίηση που προκύπτει στην παρούσα στιγμή, καθώς παρατηρείς και αποδέχεσαι, χωρίς καμία κριτική, τα συναισθήματά σου, τις σκέψεις σου και τις αισθήσεις σου και β) Στην εμπρόθετη καλλιέργεια «θετικών καταστάσεων του νου», όπως είναι η συμπόνοια και η καλοσύνη. Οι παρεμβάσεις που βασίζονται στην ενσυναίσθηση επικεντρώνονται στην οικοδόμηση σχέσεων μέσω αποτελεσματικής επικοινωνίας, διευρυμένης αντίληψης και γεφύρωσης του χάσματος μεταξύ του εαυτού και των άλλων, ώστε να κατανοήσουμε τη θέση τους και να οικοδομήσουμε μια ισχυρή σχέση μαζί τους. Παρεμβάσεις ενίσχυσης της αισιοδοξίας.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "56ca8b63a7f84d3713c9b58f72a93000"}
{"content": "Οι παρεμβάσεις αυτές στοχεύουν στη δημιουργία θετικών αποτελεσμάτων με βάση ρεαλιστικές προσδοκίες. Ένα τέτοιο παράδειγμα αισιόδοξης παρέμβασης είναι η άσκηση «Imagine Yourself», όπου οι συμμετέχοντες καλούνται να σκεφτούν και να γράψουν πώς/πού «βλέπουν» τον εαυτό τους στο μέλλον. Τα βήματα της παρέμβασης αυτής είναι τα εξής: Φανταστείτε τον εαυτό σας στο μέλλον, ζώντας τη ζωή που έχετε ονειρευτεί –ίσως θα θέλατε να την μοιραστείτε με κάποιους άλλους; Ποιοι θα ήταν αυτοί; Φανταστείτε ότι έχετε επιτύχει όλα όσα παλεύετε για τώρα και είστε περήφανοι για τα επιτεύγματά σας. Αφεθείτε σε αυτόν τον μελλοντικό εαυτό σας και προσπαθήστε να μιμηθείτε την ευτυχία και τη θετικότητα που νομίζετε ότι ίσως θα νιώθετε τότε.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "b39bf533d40da52b0f94f1b548da96ec"}
{"content": "Στη συνέχεια, αναρωτηθείτε τι μπορείτε να κάνετε για να φτάσετε σε αυτό το στάδιο και καταγράψτε τις απαντήσεις σας. Τα ερευνητικά δεδομένα υποδεικνύουν ότι αυτή η άσκηση λειτουργεί ως καταλύτης: Κινητοποιεί το άτομο στην επίτευξη της ζωής που θέλει να ζήσει, ενώ ταυτόχρονα βιώνει απόλυτη ευχαρίστηση από την ίδια την φαντασίωση της επιθυμητής ζωής. Διαπιστώνεται ότι η μη κατευθυνόμενη φαντασία είναι ένας πολύ καλός τρόπος για να συνειδητοποιήσουν οι 8 άνθρωποι πόσο θετικά διακείμενοι είναι προς τον εαυτό τους και προς τους άλλους στη ζωή και εν γένει προς τη ζωή. Μια άλλη ενδιαφέρουσα αισιόδοξη παρέμβαση είναι η τεχνική «Life Summary». Σε αυτήν δίνεται η εξής οδηγία: Ας υποθέσουμε ότι είστε χαρούμενοι και ευημερείτε στη ζωή σας. Γράψτε μια περίληψη της ζωής σας βάσει αυτής της υπόθεσης.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "5adb834afb80ad23a42a6837832b52b7"}
{"content": "Στην συνέχεια ζητείται από το άτομο να γράψει μια αναφορά που να εστιάζει στα δυνατά του σημεία, στα επιτεύγματα και σε όλες τις γόνιμες πτυχές της ζωής του έως τώρα. Η μέθοδος λειτουργεί εξαιρετικά καλά σε σχέση με την ανάπτυξη διορατικότητας, σχετικά με το πού κάνουμε λάθος στην καθημερινή μας ζωή και τι μπορούμε να κάνουμε για να επιδιώξουμε την ιδανική ζωή που επιθυμούμε. Παρεμβάσεις οικοδόμησης δύναμης. Ο όρος δύναμη στη Θετική Ψυχολογία αναφέρεται σε εσωτερικές ικανότητες και αξίες. Μελέτες έχουν δείξει ότι η συνειδητοποίηση και η αναγνώριση της δύναμης, των εσωτερικών ικανοτήτων και αξιών, συμβάλλουν στη μείωση των συμπτωμάτων της κατάθλιψης και αυξάνουν την ικανοποίηση. Οι παρεμβάσεις ανάπτυξης δύναμης βασίζονται στην αρχή ότι οι πηγές δύναμης εμπεριέχονται εντός μας, αρκεί να τις ανακαλύψουμε.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "68b55e5edca2f5cb3bb6707475737c90"}
{"content": "Η εύρεση και ανάπτυξη των δυνατών σημείων, γίνεται με διάφορα ψυχομετρικά εργαλεία επικρατέστερο των οποίων είναι το Values In Action (V) που κατασκευάστηκε από τους Seligman & Peterson. Αποτελείται από 24 «δυνατά» σημεία, για παράδειγμα, αγάπη για μάθηση, θάρρος, δημιουργικότητα, κ., ομαδοποιημένα σε έξι αξίες/αρετές: σοφία και γνώση, θάρρος, ανθρωπιά, δικαιοσύνη, εγκράτεια, υπέρβαση. Το V. επικεντρώνεται στο τι καλό υπάρχει μέσα μας και πώς μπορούμε να ζήσουμε μια καλή ζωή, μια ζωή με νόημα. Παρεμβάσεις εύρεσης νοήματος. Στοχεύουν στην κατανόηση του τι έχει νόημα για τον καθέναν από εμάς προσωπικά και τι μπορούμε να κάνουμε για να το επιτύχουμε. Ένα άτομο που έχει σαφήνεια στόχων και προσδοκιών είναι πιο πιθανό να αισθάνεται πιο ευτυχισμένο και ικανοποιημένο.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "ac2af64cb583be87369f0a257b8be83"}
{"content": "Αν ακολουθήσουμε τη Θεωρία της Ιεράρχησης των Αναγκών του Abraham Maslow (1943), θα διαπιστώσουμε ότι το υψηλότερο επίπεδο ανθρώπινων αναγκών, που εμπεριέχει την αυτοενίσχυση και την αυτοεκτίμηση, είναι απόλυτα συνδεδεμένο με την εύρεση της πραγματικού νοήματος στη ζωή. Στις παρεμβάσεις αυτές περιέχονται δραστηριότητες όπως η εύρεση νοήματος στις καθημερινές μας δραστηριότητες, ο καθορισμός ρεαλιστικών στόχων και η χρήση αποτελεσματικών μέσων για την επίτευξή τους, ή απλά ο προβληματισμός σχετικά με τις σκέψεις και τα συναισθήματά μας. Οι παρεμβάσεις αυτές χρησιμοποιούνται ευρέως για τη θεραπεία αγχωδών διαταραχών, ειδικά της Διαταραχής Μετατραυματικού Στρες, όπου ένα άτομο χρειάζεται καθοδήγηση για να βρει την χαμένη ευτυχία στη ζωή και να αντιμετωπίσει τις συνέπειες μιας καταστροφής.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "9ac8b40e8ec01c02543ff565597e88f6"}
{"content": "9 Θετική ψυχολογία και χαρακτηριστικά της προσωπικότητας «Ήθος το πράον και το προσηνές ρήμα» Το ήθος φαίνεται από τον πράο και προσηνή λόγο Αίσωπος Όλοι οι πολιτισμοί εκτιμούν τις ανθρώπινες αρετές, πάραυτα διαφορετικοί πολιτισμοί εκφράζουν ή αξιολογούν τις αρετές με διαφορετικούς τρόπους με βάση ανόμοιες κοινωνικές αξίες και κανόνες. Οι πρωτοπόροι της Θετικής Ψυχολογίας, αφού μελέτησαν τις μεγάλες θρησκείες και τις φιλοσοφικές παραδόσεις, διαπίστωσαν ότι οι ίδιες έξι αρετές διατρέχουν σχεδόν όλους τους πολιτισμούς σε τρεις χιλιετίες. Οι αρετές αυτές είναι διαχρονικές, αφορούν το αίσθημα αυταξίας, αποτελούν αναγνωρίσιμα πρότυπα, τα οποία η κοινωνία θέλει να εμφυσήσει στις επόμενες γενιές, και εκτιμώνται και είναι αποδεκτές στον εκάστοτε πολιτισμό. Σε αυτές αντιστοιχούν 24 χαρακτηριστικά προσωπικότητας που διαμορφώνουν το θετικό προφίλ του ατόμου.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "7ce4e0e7222bc7de4408654ecd8b18e8"}
{"content": "Αυτά τα θετικά χαρακτηριστικά υπάρχουν σε ένα συνεχές και ο καθένας τα έχει σε μικρότερο ή μεγαλύτερο βαθμό. Εξασκώντας την Θετική Ψυχολογία μπορεί κανείς να βασιστεί σε πρακτικές εφαρμογές για να βοηθήσει άτομα και οργανισμούς να εντοπίσουν αυτά τα δυνατά τους σημεία και να τα χρησιμοποιήσουν για να αυξήσουν και να διατηρήσουν τα επίπεδα ευημερίας τους. Η έρευνα δείχνει ότι αυτά τα δυνατά σημεία μπορούν να λειτουργήσουν προστατευτικά ενάντια στην ψυχική ασθένεια. Για παράδειγμα, το να είσαι αισιόδοξος εμποδίζει την πιθανότητα κατάθλιψης. Η απουσία ιδιαίτερων δυνατοτήτων μπορεί να αποτελεί ένδειξη ψυχοπαθολογίας. Από την άλλη πλευρά, οι άνθρωποι χρησιμοποιούν περιστασιακά αυτά τα χαρακτηριστικά σε υπερβολικό βαθμό. Για παράδειγμα, ορισμένοι άνθρωποι μπορούν να χρησιμοποιούν το χιούμορ ως αμυντικό μηχανισμό για να αποφύγουν να αντιμετωπίσουν μια τραγωδία ή κρίση.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "32cdec0e2d2a0cf303e9a0e286b7690c"}
{"content": "Ειδικότερα οι αρετές και τα θετικά χαρακτηριστικά που συνδέονται με αυτές είναι: Σοφία και γνώση. Όσο πιο περίεργοι και δημιουργικοί επιτρέπουμε στους εαυτούς μας να γίνουν, τόσο περισσότερο αποκτάμε καινούργιες προοπτικές και θα αγαπήσουμε αυτό που μαθαίνουμε. Με τον τρόπο αυτό αναπτύσσεται η αρετή της σοφίας και της γνώσης, που συνοδεύονται από Δημιουργικότητα, όπως η δημιουργικότητα ων κορυφαίων επιστημόνων, Περιέργεια, Ευρύτητα της Σκέψης, Φιλομάθεια, και Προοπτική. Θάρρος. Όσο πιο τολμηροί και όσο πιο επίμονοι γινόμαστε, τόσο μεγαλύτερη θα είναι η ακεραιότητά μας, γιατί θα φτάσουμε σε μια κατάσταση ζωντάνιας και αυτό έχει ως αποτέλεσμα να είμαστε πιο θαρραλέοι. Τα δυνατά σημεία που συνοδεύουν αυτήν την αρετή περιλαμβάνουν την επίτευξη στόχων απέναντι σε πράγματα που αντιτίθενται: Γενναιότητα, Επιμονή, Ακεραιότητα, Ζωτικότητα. Ανθρωπισμός.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "554d14be857b0b66ce14f658fb3ebd33"}
{"content": "Τα πλεονεκτήματα που συνοδεύουν αυτήν την αρετή περιλαμβάνουν τη φροντίδα και τη φιλία με άλλους: Αγάπη, Καλοσύνη, Κοινωνική Νοημοσύνη. 10 Δικαιοσύνη. Τα πλεονεκτήματα που συνοδεύουν αυτήν την αρετή περιλαμβάνουν εκείνα που χτίζουν μια υγιή και σταθερή κοινότητα με ενεργούς πολίτες, κοινωνικά υπεύθυνους και μέλη της ομάδας: Ομαδικότητα, Δικαιοσύνη, Ηγεσία. Εγκράτεια. Η αρετή αυτή περιλαμβάνει το να συγχωρούμε, να είμαστε συμπονετικοί, ταπεινοί, συνετοί και να ελέγχουμε τις συμπεριφορές και τα ένστικτά μας. Τα χαρακτηριστικά που αντιστοιχούν είναι: Συγχώρεση και Έλεος, Ταπεινότητα και Σεμνότητα, Σύνεση, Αυτορρύθμιση και Aυτοέλεγχος. Υπερβατικότητα. Τα πλεονεκτήματα που συνοδεύουν αυτήν την αρετή περιλαμβάνουν εκείνα που δημιουργούν συνδέσεις με το μεγαλύτερο σύμπαν και παρέχουν νόημα: Εκτίμηση της ομορφιάς και της αριστείας, Ευγνωμοσύνη, Ελπίζω, Χιούμορ, Πνευματικότητα ή Αίσθηση σκοπού.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "d477c3475a97a5341b6f159ef8b0ce75"}
{"content": "Πολλές έρευνες υποστηρίζουν την ομαδοποίηση αυτών των 24 χαρακτηριστικών σε λιγότερες κατηγορίες. Παράλληλα προσεγγίζουν τη μέτρηση του «καλού χαρακτήρα» με βάση τα δυνατά σημεία της αυθεντικότητας, της επιμονής, της καλοσύνης, της ευγνωμοσύνης, της ελπίδας, του χιούμορ και πολλά άλλα. Συχνά τίθενται ερωτήματα για τις διαφορές μεταξύ των δύο φύλων. Αρκετές μελέτες βρίσκουν να προεξάρχουν εκείνα τα χαρακτηριστικά που ταιριάζουν με τα στερεότυπα των δύο φύλων. Οι γυναίκες φαίνεται να χαρακτηρίζονται περισσότερο από την αξιοπιστία, την καλοσύνη, την αγάπη, την ευγνωμοσύνη, τη δικαιοσύνη και την κοινωνική δικαιοσύνη. Αντίθετα οι άνδρες μοιάζουν να έχουν περισσότερο ανεπτυγμένη ειλικρίνεια, ελπίδα, χιούμορ, δημιουργικότητα, ηγετικές ικανότητες, αυτοέλεγχο, ενθουσιασμό και ενεργητικότητα.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "63c928f7be62f1c799ae0dd94a1bf436"}
{"content": "Ειδικές Παρεμβάσεις βελτίωσης της ψυχικής ευδαιμονίας Στον Οδηγό αυτόν, θα βρείτε ορισμένες οδηγίες από την Θετική Ψυχολογία που δεν γνωρίζατε ότι θα σας βοηθήσουν να αισθανθείτε περισσότερο ευτυχισμένοι και πολλές άλλες, που ίσως γνωρίζατε, αλλά δεν χρησιμοποιούσατε έως τώρα στην καθημερινή σας ζωή. Εάν έχετε πολύ στρες εξαιτίας της πανδημίας Covid-19 «Καρδίαν μη εσθίειν» Μην «τρως» την καρδιά σου (μην στεναχωριέσαι) Πυθαγόρας Είναι σημαντικό να λάβετε υπόψη σας ότι ακόμα και σε ακραίες περιόδους κρίσεων ένα μέτριο επίπεδο άγχους είναι απαραίτητο για να κινητοποιηθείτε για να προφυλάξετε τον εαυτό σας. 11 Στην περίπτωση όμως που το άγχος υπερβαίνει το επίπεδο αυτό και σας εμποδίζει να λειτουργήσετε, είναι σημαντικό να το διαχειριστείτε με υγιείς τρόπους και να αυξήσετε την ψυχική σας ανθεκτικότητα.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "90274fc755766af0c524f4a2f03ddfe"}
{"content": "Οι τρόποι που ακολουθούν θα σας βοηθήσουν να ανακτήσετε κάποια αίσθηση του ελέγχου, να ελαττώσετε σωματικές αρνητικές επιπτώσεις προερχόμενες από το στρες και να νιώσετε καλύτερα, ενισχύοντας έτσι και το ανοσοποιητικό σας σύστημα, καθώς και να μπορείτε να διαχειρίζεστε αποτελεσματικότερα μελλοντικές παρόμοιες αγχώδεις καταστάσεις και κρίσεις. Ειδικότερα: Ακολουθήστε τις επίσημες οδηγίες προστασίας για τη λοίμωξη Covid-19 Θα τις βρείτε στο διαδίκτυο, στα έντυπα και του Εθνικού Οργανισμού Δημόσιας Υγείας: www, της Γενικής Γραμματείας Πολιτικής Προστασίας: www/el/koronoios-covid-19-hrisimes-odigies, καθώς και του Υπουργείου Υγείας: www/coronavirus. Έγκυρη ενημέρωση θα βρείτε και στην διαδικτυακή σελίδα της Α΄Πανεπιστημιακής Ψυχιατρικής Κλινικής www Δοκιμάστε να σκεφτείτε δημιουργικούς τρόπους για να παραμείνετε συνδεδεμένοι με άλλους. Η διαδικτυακή σύνδεση μέσα από ιστότοπους κοινωνικών δικτύων έχει μελετηθεί ερευνητικά.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "7675a4707f432d06e5bbb19a4363b370"}
{"content": "Τα ερευνητικά δεδομένα υποδεικνύουν ότι τα άτομα που τους αξιοποιούν για να αποκτήσουν και να διατηρήσουν σημαντικές κοινωνικές επαφές και για να έχουν προσωπική εμπλοκή με έναν μικρό κύκλο ανθρώπων, έχουν υψηλότερα επίπεδα ευεξίας από άτομα που, ενώ επισκέπτονται ιστότοπους κοινωνικών δικτύων, δεν αλληλοεπιδρούν ουσιαστικά, παρά μόνο συγκρίνουν τους εαυτούς τους με τους άλλους. Μπορείτε να καταγράψτε δραστηριότητες στα κοινωνικά δίκτυα, τις οποίες απολαμβάνετε, και μοιραστείτε τις ουσιαστικά (συζητήστε για αυτές, αλληλοεπιδράστε μέσω αυτών με άλλους ανθρώπους, ενισχύστε την συμμετοχή σας σε πλευρές τους, κ.). Παρακολουθήστε μια ταινία διαδικτυακά. Δείτε την σαν να είστε στην αίθουσα του σινεμά, φτιάξτε συνθήκες «σινεμά», δείτε την οnline με φίλους σας ή φανταστείτε ότι είστε κοντά με τους φίλους σας.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "8bd5a99eeef72dbdbdb30201bc4a28a2"}
{"content": "Ασκηθείτε διαδικτυακά παρέα με φίλους ή συγγενείς (προγράμματα yoga, pilates, aerobic, χορού, ασκήσεων ενδυνάμωσης, κ.). Πιείτε virtual καφέ με τους/τις φίλους/ες σας, με τους οικείους σας, παίξτε οnline παιχνίδια μαζί τους, μαγειρέψτε virtual μαζί τους. Επιλέξτε ένα βιβλίο για ανάγνωση με τους αγαπημένους σας και πραγματοποιήστε συζητήσεις για τις σκέψεις γύρω από αυτό, για τα συναισθήματα που σας προκάλεσε, κ,, μέσω τηλεφώνου. Φτιάξτε «τετραδιάκι Covid-19» και ξεκινήστε αλληλογραφία «τετραδίου»: Γράψτε σε κάποιον/ους καθημερινά όσα θα του/τους λέγατε, όσα θα μοιραζόσασταν μαζί του/τους, εάν βρισκόσασταν δια ζώσης, και δώστε του/τους το, όταν λήξει αυτή η περιπέτεια. 12 Εάν είστε θρησκευόμενος, συνεχίστε την τέλεση των λατρευτικών σας καθηκόντων.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "91db6e0d8e0c40b54da32aecdd7d3d7a"}
{"content": "Για παράδειγμα, προσευχηθείτε, ακολουθείστε «μικρά» λατρευτικά τελετουργικά, λατρευτικά εθιμοτυπικά της εκκλησίας σας (λιβάνι, ημέρες νηστείας, τυπικά ιερουργίας ή τυπικά φαγητά ημερών εορτών, κ.). Ή εξασκείστε την θρησκευτική σας πίστη πηγαίνοντας στην εκκλησία - κρατώντας επαρκή απόσταση- ή παρακολουθήστε μέσω ραδιοφώνου, κινητού τηλεφώνου, τηλεόρασης, κ., θρησκευτικές τελετουργίες, υμνολογία και γενικά ό,τι σχετικό. Ορίστε ένα τακτικό πρόγραμμα επικοινωνίας με τα άτομα για τα οποία ανησυχείτε περισσότερο. Για παράδειγμα, ηλικιωμένα μέλη της οικογένειας, φιλικά πρόσωπα που ζουν μόνα τους, οικείος ή/και φίλος που βρέθηκε θετικός στον Covid-19. Σε περιπτώσεις εθελοντικού εγκλεισμού, προσπαθήστε να μειώσετε και να διαχειριστείτε τις διαφωνίες με τα υπόλοιπα μέλη της οικογένειας σας ή όποιους άλλους κατοικούν μαζί σας. Εστιάστε στην επικοινωνία και την ενεργητική ακρόαση. Προσπαθήστε να καταλάβετε τι λέγεται κάτω από αυτό που ακούγεται.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "6b3b50c0f26bec4ea70e6358fbc62366"}
{"content": "Μπορείτε να ορίσετε συγκεκριμένες ώρες, στην ημέρα ή την εβδομάδα, για να μιλήσετε ανοιχτά για διαφωνίες ή απογοητεύσεις, για αγωνίες, για φόβους, για διαφορετικές οπτικές για αυτήν την πανδημία. Φροντίστε τη σωματική σας υγεία. Δημιουργήστε μια ρουτίνα «ώρας για κρεβάτι/ύπνο» και «ώρας για ξύπνημα». Προσπαθήστε να το τηρείτε απαρέγκλιτα. Προσπαθήστε να κοιμάστε αρκετές ώρες. Η σωματική ξεκούραση είναι αναγκαία στην πνευματική διαύγεια. Αποφύγετε την καφεΐνη, τις οθόνες κάθε είδους, την άσκηση και άλλες διεγερτικές δραστηριότητες αργά την ημέρα. Εάν δεν μπορείτε να κοιμηθείτε τη νύχτα, σηκωθείτε για να πάρετε ένα ποτήρι νερό ή να περπατήσετε, αντί να μένετε ξαπλωμένοι για ώρες ξύπνιοι στο κρεβάτι. Αποφύγετε το κρεβάτι σας, εφόσον δεν νιώθετε νυσταγμένος. Αποδεχτείτε για απόψε ότι δεν χρειάζεστε άλλο ύπνο.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "53fc7c5d1c5378554c1fa9e7aec48756"}
{"content": "Μην παραμελείτε την σωματική σας άσκηση στο σπίτι ή - διατηρώντας κοινωνικές αποστάσεις εκτός σπιτιού- στο πλησιέστερο πάρκο, γήπεδο, πλατεία. Προσπαθήστε να τρώτε υγιεινά, προσπαθήστε να έχετε ισορροπημένα γεύματα. Αποφύγετε το αλκοόλ και κάθε είδους ουσίες. Εξασκηθείτε στοχευμένα προσπαθώντας να απομακρύνετε τις αρνητικές σκέψεις και να επικεντρωθείτε στις θετικές. Ακούστε πρωινή ή βραδινή χαλαρωτική μουσική διαλογισμού ή απλά τη μουσική που σας αρέσει, ξαπλωμένοι χαλαρά, με κλειστά κινητά και σταθερά τηλέφωνα, στο αχνό φως του πρωινού ή στην αχνοφεγγιά της νύχτας. Επιλέξτε κάποια άσκηση χαλάρωσης και εξασκηθείτε σε αυτή σε καθημερινή βάση. Ενδεικτικά μια άσκηση χαλάρωσης μέσω αναπνοών: «Εισπνοή για 4 δευτερόλεπτα, κράτημα της αναπνοής για 4 δευτερόλεπτα και εκπνοή για 4 δευτερόλεπτα».", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "c1fafbbde5eab2dc8856066206c4002a"}
{"content": "13 Κατά τη διάρκεια της ημέρας, σταματήστε τις άλλες σκέψεις σας και εστιάστε στην τρέχουσα δραστηριότητα που ασχολείστε. Για παράδειγμα, την στιγμή που βουρτσίζετε τα δόντια πώς νιώθετε; Πώς νιώθετε, καθώς ακούτε τον ήχο του νερού; Πώς νιώθετε τη στιγμή ακριβώς που πέφτει και γεμίζει το στόμα σας; Πώς νιώθετε/Τι νιώθετε στη μετάβαση από τη βρώμικη στην καθαρή εικόνα των δοντιών σας; Πώς νιώθετε που εσείς μεσολαβείτε για αυτό; Πώς αισθάνεστε εσωτερικά για αυτήν την πράξη την στιγμή που την κάνετε; Και την ίδια στιγμή, πώς νιώθετε τον χώρο του μπάνιου γύρω σας;, πώς νιώθετε τον ευρύτερο χώρο του σπιτιού σας; στην συγκεκριμένη ώρα της ημέρας; με το συγκεκριμένο φως γύρω σας; στην συγκεκριμένη ηλικιακή φάση που είστε;, κ.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "5d675f6d57879a8d2273d0167ab773a"}
{"content": "Ορίστε μια διάσταση της Θετικής Ψυχολογίας κάθε ημέρα, ανάλογα με τις τρέχουσες ανάγκες, για παράδειγμα, επιλέγοντας μια ημέρα να επικεντρωθείτε στην «ευτυχία», μια άλλη στην αισιοδοξία, μία επόμενη στη συγχώρεση, μια μεθεπόμενη στην ευγνωμοσύνη, κ. Αναζητήστε καταστάσεις, πράξεις και συνομιλίες αντίστοιχες με την διάσταση που επιλέξατε. Εξασκηθείτε στην Θετική Ψυχολογία εστιάζοντας σε θετικές πτυχές της ζωής. Ερευνητικά δεδομένα υποδεικνύουν ότι άτομα, τα οποία επιδίδονται συστηματικά έστω σε μία άσκηση Θετικής Ψυχολογίας καθημερινά βιώνουν υψηλότερα επίπεδα ευτυχίας και θετικών συναισθημάτων ακόμη και μετά από έξι μήνες, σε σύγκριση με άτομα που εξασκούνται περιστασιακά. Προσδιορίστε παράλογες και αρνητικές σκέψεις και αμφισβητήστε τες. Εντοπίστε τέτοιου είδους σκέψεις και αρχίστε να σκέφτεστε: «Πού το βασίζω;», «Τι το τεκμηριώνει βάσει της πραγματικότητας;», «Πώς το ξέρω;», «Πώς αποδεικνύεται;». κ.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "9241ee7086f27dfe2cc7238df8b6dd9f"}
{"content": "Ένα παράδειγμα που αλλάζει τη σκέψη: «Δεν πρόκειται να το ξεπεράσουμε ποτέ» γίνεται «Θα το ξεπεράσουμε και να βρω τι μπορώ να κάνω σήμερα για αυτό». Δημιουργήστε μια λίστα με θετικές σκέψεις και αναμνήσεις που έχουν προσωπική σημασία και που μπορούν να ανακληθούν, όταν αισθάνεστε να σας κατακλύζουν αρνητικές σκέψεις. Γράψτε τις σε ένα τετράδιο και ανατρέξτε σε αυτό, μόλις το χρειαστείτε. Προσπαθήστε να αναγνωρίσετε εγκαίρως την έναρξη μιας έντονα αρνητικής συναισθηματικής αντίδρασης. Αναγνωρίστε τα σημάδια μιας επικείμενης αρνητικής συναισθηματικής αντίδρασης ή ότι βρίσκεστε σε «βρόχο» αρνητικών σκέψεων. Στη συνέχεια, χρησιμοποιήστε τεχνικές για τον έλεγχο αυτής: Σταματήστε και πάρτε βαθιές ανάσες. Βγείτε από την τρέχουσα κατάσταση, για παράδειγμα, τερματίστε μια συνομιλία αντί να φωνάζετε, κάνετε έναν περίπατο, φτιάξτε μια νοερή εικόνα με μια γαλήνια σκηνή.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "4231ae24a7abe84918699a899acd23df"}
{"content": "Και τέλος διατηρήστε μια λίστα προσωπικών δραστηριοτήτων που μειώνουν το άγχος και είναι διασκεδαστικές για να ανατρέχετε ή να προσφεύγετε σε περιόδους κρίσεων. 14 Εάν είσαι παιδί/έφηβος και –φυσικά!- μαθητής Η «Η αυτοπεποίθηση γεννιέται, όταν εξερευνάς εναλλακτικές» Διογένης ο Λαέρτιος Τι θα έλεγες για «positive thinking»; Σκέψου ένα πρόσωπο που θαυμάζεις; Ποιος/α σου αρέσει πολύ; Σαν ποιον/αν θα ήθελες να γίνεις; Βρες κάποιο πρόσωπο που μπορείς να ταυτιστείς μαζί του: Έναν ήρωα, μια ηρωίδα, έναν/μια ηθοποιό, ένα γνωστό σου, έναν οικογενειακό φίλο, έναν καθηγητή σου, έναν δάσκαλο. Εμπνεύσου από τη ζωή του, από το έργο του! Σκέψου ποια είναι τα δυνατά σου χαρακτηριστικά; Ρώτα επίσης φίλους, συμμαθητές/τριές σου να σου πουν τη γνώμη τους. «Μείνε» λίγο σε αυτά, να τα νιώσεις.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "35deeebc9879a1931879b16bb256b514"}
{"content": "Χτίσε πάνω σε αυτά: Ενίσχυσέ τα, πρόβαλέ τα, απόλαυσέ τα!!! Ονειρέψου! Πώς φαντάζεσαι αυτά τα δυνατά σημεία σου στο μέλλον; Σε ποιο ρόλο; Σε τι έργο; Πώς χτίστηκε αυτό το έργο; Τι δυνατά σημεία σου έβαλες για να το χτίσεις; Ποιος, τι σε βοήθησε; Σκέψου ποια είναι τα δυνατά σημεία των γύρω σου. Οικογένεια, σχολείο, συμμαθητές, χώρα. Συνδέσου με τα δυνατά τους, τα καλά τους στοιχεία. Κάνε μέρος σου αυτές τις πλευρές τους. Κοίταξέ τους. Δες τι σου αρέσει σε αυτούς; Τι καλό έχουν; Δείξε τους τον θαυμασμό σου, την εκτίμησή σου, την ευγνωμοσύνη σου. Δώσε τους ανατροφοδότηση. Κάνε τους μικρά δώρα, χάρισέ τους ζωγραφιές, γράψε τους μικρά σημειώματα εκτίμησης.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "9dee705a800df828de07ecd4e06796de"}
{"content": "Γεύσου την χαρά τους και την χαρά σου για αυτόν τον εαυτό σου που ξέρει να αγαπά, να θαυμάζει, να εκτιμά και να το εκφράζει κιόλας!!! Σκέψου: Τι θέλεις να βλέπουν οι άλλοι σε σένα; Πώς μπορείς να αρχίσεις να κινείσαι προς αυτήν την κατεύθυνση; Ποιος μπορεί να σε βοηθήσει; Βρες τον και πες του τι σκέφτεσαι. Ζήτα την βοήθεια που θέλεις να σου δώσει. Και δούλεψε, δούλεψε σκληρά προς την κατεύθυνση που επιθυμείς. Στάσου σε κάτι θετικό. Σε ένα καλό χαρακτηριστικό σου, σε μια καλή κουβέντα που σου είπε κάποιος, σε κάτι που είδες γύρω σου, σε μια σκηνή στο δρόμο, καθώς πήγαινες στο σχολείο, σε ένα ευχαριστώ που σου είπε κάποιος, σε ένα βλέμμα χαράς που σε κοίταξε. Σε κάτι καλό που έκανες ή σου κάνανε.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "f7dbf6ee415da727757f2adf2aa02e6f"}
{"content": "Μείνε και παρατήρησέ το. Μείνε και απόλαυσέ το. Σκέψου το. Γεύσου την χαρά και την ευχαρίστηση! 15 Στάσου να απολαύσεις αυτή την στιγμή. Τώρα! Στάσου να παρατηρήσεις γύρω σου, τον χώρο, τους ανθρώπους. Παρατήρησε, για παράδειγμα, τα λουλούδια, μύρισέ τα, φωτογράφισέ τα, τον ουρανό, το χρώμα του, τον αέρα όπως τον νιώθεις στο πρόσωπό σου… Μείνε στο τραγούδι που ακούς, στον ήχο, στην μελωδία, στον στίχο. Παρατήρησε το σώμα σου, την ψυχή σου, όσο παρατηρείς. Νιώσε την ευχαρίστηση, νιώσε την ψυχική ανάταση που σου προκαλεί. Στάσου σε ένα πρόβλημα που έχεις. Ποιον/Τι αφορά; Με ποια πλευρά σου σχετίζεται; Ποιον «κάλο σου πατάει»; Τι έχεις να παραδεχτείς; Τι έχεις να αποδεχτείς; Τι αφορά τον άλλον και τι εσένα; Τι εναλλακτικές έχεις; Θυμήσου ένα πρόβλημα που είχες.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "fcffd2a614ab2b0475130fe171a51a41"}
{"content": "Ποιον/Τι αφορούσε; Πώς βγήκες από αυτό; Ποιες δεξιότητες σε βοήθησαν; Τι έμαθες για σένα; Τι για τους άλλους; Σκέψου εκ των υστέρων τι έγινε και θύμωσες; Μίλα με την ομάδα σου (φίλοι, συμμαθητές); Προσπάθησε να καταλάβεις τι σε αναστατώνει; Πώς μπορείς να βρεις ανακούφιση; Τι καταλαβαίνεις για τον εαυτό σου και για τους άλλους; Δες πώς μπορείς να συνυπάρχεις με τους άλλους; Ποιες πλευρές σου σε βοηθάνε; Ποιες σε εμποδίζουν; Πώς νιώθεις; Ονόμασε τα συναισθήματά σου. Ρώτα τους υπόλοιπους στην ομάδα τι κάνουν/νιώθουν σε ανάλογες συνθήκες. Πάρε βαθιές ανάσες. Σκέψου κάτι ευχάριστο.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "2e68aa04c4b353b0e28c76fe9d5b8d82"}
{"content": "Ονειρέψου: Σε 10 χρόνια από τώρα τι θα έχεις καταφέρει; Πώς τα κατάφερες; Τι σε βοήθησε; Ποιος ήταν εκεί και σε βοήθησε; Ποια κουβέντα σε βοήθησε; Ποιες πλευρές του εαυτού σου; Τι θα έλεγες για «positive learning»; Τι θα έλεγες να γίνεις πιο δραστήριος/α και ενεργητικός/ή; Τι θα έλεγες να αφιερώσεις περισσότερο χρόνο σε κοινωνικές σχέσεις; Τι θα έλεγες να γίνεις πιο παραγωγικός/ή στην εργασία σου; Τι θα έλεγες να «οργανωθείς» καλύτερα και να σχεδιάσεις σωστά ό,τι προγραμματίζεις; Τι θα έλεγες να μειώσεις ανησυχίες και αρνητικές σκέψεις; Τι θα έλεγες να «χαμηλώσεις» τις προσδοκίες σου σε πιο ρεαλιστική βάση; Τι θα έλεγες να ασκήσεις τη θετική σου σκέψη, μέσω αισιόδοξης σκέψης και λογικής; Τι θα έλεγες να εστιάσεις περισσότερο και ενσυνείδητα στο παρόν; Τι θα έλεγες να αναπτύξεις και να διατηρήσεις μια υγιή προσωπικότητα; Τι θα έλεγες να αναπτύξεις την ενσυναίσθηση σου; Τι θα έλεγες να είσαι ο εαυτός σου!", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "660de8d77fc10ccce1247b0721a9eae8"}
{"content": "και συνεχώς; Τι θα έλεγες να ανταλλάξεις τις αρνητικές σου σκέψεις με θετικές; Τι θα έλεγες να επαναξιολογήσεις τις στενές σου σχέσεις; Τι θα έλεγες να σκεφτείς τρόπους να ενισχύσεις την καλή σου διάθεση και ευτυχία; Αυτές οι 14 ιδέες έχουν αποδειχτεί ερευνητικά ότι αποτελούν βασικά συστατικά «ευτυχίας» στα σχολικά σου χρόνια! 16 Εάν είσαι νεαρός ενήλικας «Είστε οι νέοι, που πρέπει να κάνουν τα πράγματα διαφορετικά» Bent Hoie, Υπουργός Υγείας Νορβηγίας Φρόντισε να παραμείνεις σε επαφή με άλλους. Η τεχνολογία προσφέρει διάφορες εφαρμογές για να παραμείνεις σε επαφή με τα πρόσωπα που επιθυμείς. Μίλησε μαζί τους, χρησιμοποίησε τις βιντεοκλήσεις, δείξε τους πώς πέρασες την ημέρα σου. Διασκέδασε με τα online παιγνίδια, προσκάλεσε τους φίλους σου να συμμετάσχετε παρέα.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "171740c3068f378348443d0e7d443a73"}
{"content": "Κατέβασε τις δημοφιλείς εφαρμογές που θα σε βοηθήσουν σε αυτό, όπως Snap Chat, Tik Tok, House party, Zoom, Skype και Jack box, Microsoft teams, Viber, Messenger, Facebook. Δοκίμασε μια virtual πρόκληση για δραστηριότητες. Στο διαδίκτυο, καθώς και στα κοινωνικά δίκτυα, μπορείς να βρεις αμέτρητες ιδέες για καινούργιες δοκιμές, για να κάνεις κάτι, να πειραματιστείς, να μοιραστείς, ίσως και να μάθεις κάτι καινούργιο. Παρακολούθησε online ένα μάθημα ζωγραφικής, δοκίμασε ένα μάθημα μαγειρικής sushi, εμβάθυνε στα YouTube videos που σου λένε πώς να εκπαιδεύσεις έναν σκύλο ή πώς να αποκτήσεις τους περισσότερους followers στο Instagram, παρακολούθησε ένα σεμινάριο Θετικής Ψυχολογίας και δοκίμασε να εφαρμόσεις τις ασκήσεις για την αισιοδοξία. Απόκτησε ένα καινούργιο χόμπι.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "f14787ab3b63fd56a7cd141cc528d32d"}
{"content": "Κάνε καραόκε, λύσε τους γρίφους σε virtual escape rooms, περιπλανήσου εικονικά σε ένα μουσείο, μάθε δημιουργική γραφή, δοκίμασε να κάνεις yoga μπροστά την οθόνη του κινητού σου, παρακολούθησε ένα σεμινάριο για το πώς να φτιάξεις το βιογραφικό σου ή μια ιστοσελίδα, ετοίμασε μια experience για τουρίστες για να την προσφέρεις στο διαδίκτυο, για λίγο καλοκαιρινό χαρτζιλίκι. Ενημερώσου για τα μαθήματα που προσφέρονται δωρεάν αυτή την περίοδο της πανδημίας Covid-19 πιθανόν να μπορείς να τα συνεχίσεις ακόμα για καιρό χωρίς οικονομικό αντίτιμο, αφού πολλοί εκπαιδευτικοί οργανισμοί προσφέρουν μια ποικιλία ενδιαφερόντων μαθημάτων. Βελτίωσε κάποιες γνώσεις που ήδη έχεις, συνεχίζοντας μέσα από αυτά, θα σε βοηθήσουν ίσως να τις δομήσεις και να σχεδιάσεις καλύτερα την εκπαίδευσή σου στο θέμα αυτό στο μέλλον.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "2d3d084b3918bd07dc9570dd6916b3e8"}
{"content": "Μήπως να άρχιζες με ένα μουσικό όργανο; Άρχισε να συμμετέχεις σε ομάδες. Η πανδημία Covid-19 έδειξε σε όλον τον πλανήτη, στα κράτη, στις κυβερνήσεις, στα συστήματα υγείας και σε όλους τους πολίτες πόσο σημαντική είναι η αλληλεγγύη, η προσφορά και η αλληλοβοήθεια. Αναζήτησε μια ομάδα που προσφέρει στο κοινωνικό σύνολο με τον τρόπο που σου ταιριάζει. Ας είναι αυτή η κρίση η ευκαιρία για εσένα να ανακαλύψεις ένα καινούργιο νόημα στην ζωή! 17 Εάν είστε γονέας «Το ταξίδι της ανακάλυψης, η αναζήτηση μιας νέας ματιάς» Marcel Proust Τι θα λέγατε για περισσότερη «positive στάση»; Εμπνεύστε τα παιδιά σας. Γίνετε ένα θετικό παράδειγμα. Εμπνεύστε τα με τον τρόπο που ζείτε τη ζωή σας. Με το νόημα που δίνετε στα πράγματα.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "91abb29df0b844660e9b166f68d86e22"}
{"content": "Με τον τρόπο που διαχειρίζεστε τη ζωή και τα προβλήματά της. Με τον τρόπο που μαθαίνετε από τα λάθη σας. Ως γονέας: Γίνετε πιο δραστήριοι και ενεργητικοί. Αφιερώστε περισσότερο χρόνο σε κοινωνικές σχέσεις. Γίνετε πιο παραγωγικοί στην εργασία σας. «Οργανωθείτε» καλύτερα και σχεδιάστε σωστά ό,τι προγραμματίζετε. Μειώστε ανησυχίες και αρνητικές σκέψεις. «Χαμηλώστε» τις προσδοκίες σε πιο ρεαλιστικές. Ασκήστε την θετική σας σκέψη μέσω αισιόδοξης σκέψης και λογικής. Εστιάστε περισσότερο και ενσυνείδητα στο παρόν. Αναπτύξτε και διατηρήστε μια υγιή προσωπικότητα. Αναπτύξτε την ενσυναίσθηση σας. Να είστε ο εαυτός σας συνεχώς! «Ανταλλάξτε» τις αρνητικές σας σκέψεις με θετικές. Επαναξιολογήστε τις στενές σας σχέσεις. Σκεφτείτε πώς να ενισχύσετε την ευτυχία σας. Βοηθήστε το παιδί να αποκτήσει αίσθηση βασικής εμπιστοσύνης. Αυτό προϋποθέτει διαθεσιμότητα, εγγύτητα, σταθερότητα και αξιοπιστία εκ μέρους σας.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "7b440c5a3053c478196199e179b2c4d2"}
{"content": "Γίνετε μια ασφαλής βάση που απαιτείται για να εξερευνήσει το νέο και άγνωστο με τρόπο θετικό, ενθουσιώδη και αισιόδοξο: Για να αντέξει τις αδυναμίες του και τις αποτυχίες του, για να μάθει και για να ξαναπροσπαθήσει. Προσπαθείτε να ασκείτε κριτική στη συμπεριφορά και όχι στο παιδί. Προσπαθήστε να κατανοήσετε τι είναι αυτό που κάνει. Ποιο το νόημα της συμπεριφοράς του στο συγκεκριμένο πλαίσιο. Μείνετε σταθερά συνδεδεμένοι με το παιδί: την προσωπικότητα, τον χαρακτήρα, τις δυνατότητές του. Μην αναιρείτε την εμπιστοσύνη σας. Προστατέψτε το από την «μαθημένη ανημποριά».", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "9416f3b72fb1668308441a34bf08a6ef"}
{"content": "Περιορίστε κατά το δυνατόν την συστηματική έκθεσή του σε γεγονότα και εμπειρίες ζωής (θάνατος, διαζύγιο, σοβαρή ασθένεια, κακοποίηση), στα οποία το ίδιο δεν μπορεί να έχει κανέναν έλεγχο και τα οποία το 18 αποδυναμώνουν συναισθηματικά και ψυχικά και του προκαλούν αίσθημα αδυναμίας, απόγνωσης και ματαιότητας. Ένα τέτοιο γεγονός μπορεί να είναι η συχνή παρακολούθηση των ειδήσεων στην τηλεόραση και απείρως λεπτομερών ανούσιων πληροφοριών γύρω από τη συνθήκη Covid-19. Προβάλετε τα δυνατά στοιχεία της οικογένειας. Δώστε έμφαση στα δυνατά χαρακτηριστικά του οικογενειακού σας συστήματος σχέσεων (κοινωνικές σχέσεις, χιούμορ, συνδέεσθαι, κ.). Σε αυτά που σας κάνουν να νιώθετε δύναμη, ελπίδα, αισιοδοξία. Ενισχύστε έτσι συναισθήματα αισιοδοξίας, δύναμης και ελπίδας των παιδιών. Καλλιεργήστε τις οικογενειακές αναμνήσεις.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "f6484e0b26c38a5ffa3da1043eb19ce9"}
{"content": "Αφηγηθείτε ιστορίες σύνδεσης: Πώς γνωριστήκατε; Πώς ερωτευτήκατε; Πώς γεννήθηκε το παιδί; Πώς το ονειρευτήκατε; Πώς ήταν μωρό; κ. Αφηγηθείτε ιστορίες καταγωγής: Πώς μεγαλώσατε; Πώς οι γονείς σας; Πώς οι παππούδες σας; Με τι δυσκολίες; Με τι «δυνατά» στοιχεία; Πώς τα καταφέρατε τελικά; Τι εκτιμήσατε; Δείτε μαζί τους παλιές φωτογραφίες. Αναγνωρίστε θετικά συναισθήματα και θετικά στοιχεία. Τονίστε τα. Αναζητήστε τα στο «εδώ και τώρα». Εκφράστε την ευγνωμοσύνη σας προς τις προηγούμενες γενιές. Τονίστε αυτά που μάθατε στον χρόνο. Καλλιεργήστε θετικές οικογενειακές σχέσεις. Απολαύστε τις μεταξύ σας σχέσεις και τις σχέσεις με τα παιδιά σας. Συνδεθείτε. Συνδεθείτε και με το ευρύτερο οικογενειακό σύστημα σχέσεων. Οργανώστε συστηματικά οικογενειακές τελετές, τραπέζια και συνήθειες. Νοηματοδοτήστε σημαντικά οικογενειακά γεγονότα. Αστειευτείτε. Χορέψτε. Γελάστε. Μοιραστείτε αστείες μικρές στιγμές, μοιραστείτε μικρές και μεγάλες σκέψεις.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "4b09d6586d1532cc246291e8dd312088"}
{"content": "Δείξτε την εκτίμησή σας, τον θαυμασμό σας, την αγάπη σας ο ένας στον άλλο. Καλλιεργήστε γενναιοδωρία και ευγνωμοσύνη μεταξύ σας. Καλλιεργήστε ενδιαφέρον και προσφορά για τον κόσμο γύρω. Αναπτύξτε κριτική και δημιουργική ματιά για τον κόσμο γύρω σας. Βοηθήστε τα να αναπτύξουν ενσυναίσθηση για το ανθρώπινο είδος. Μάθετέ τα να προσφέρουν στην κοινωνία. Καλλιεργήστε τους αξίες συλλογικές, ενισχύστε τους την εργατικότητα και την προσφορά. Εάν αναζητάτε μια λειτουργική ομάδα «Μία χελιδών έαρ ού ποιεί, ούδέ μέλισσα μέλι» Αρχαιοελληνική παροιμία Τι θα λέγατε για Θετική Ψυχολογία σε ομάδες (επαγγελματική, ομάδα θεραπείας, κ.); 19 Ενθαρρύνετε τη βιωματική μάθηση. Ενθαρρύνετε τους συμμετέχοντες να εφαρμόζουν τις πρακτικές της Θετικής Ψυχολογίας στην καθημερινότητά τους, ώστε να αποκτούν ενημερότητα για τα θετικά αποτελέσματά τους στον εαυτό τους, παρά απλώς να τις μαθαίνουν.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "2b8b5959f3a6fd80202698eb58467b21"}
{"content": "Διευρύνεται με αυτόν τον τρόπο η προσοχή και αυξάνεται η δημιουργικότητα. Αναπτύξτε την ομαδική συνοχή. Αναπτύξτε την συνεκτική δύναμη της συνοχής σε οποιαδήποτε ομάδα. Η αίσθηση της ενότητας και της συνοχής ενθαρρύνει τη συνεργασία και τη δέσμευση προς τους στόχους της ομάδας, την αποτελεσματική επικοινωνία, την αίσθηση της ένταξης και την έλξη τόσο προς την ομάδα «ως όλον» όσο και προς τα μεμονωμένα μέλη. Αναπτύξτε την προς δύο κατευθύνσεις: Αναπτύξτε την αντίληψη των μελών της ομάδας για την ικανότητα, την πραγματικότητα και τη ζεστασιά του αρχηγού της ομάδας. Αναπτύξτε τις σχέσεις τους με τα άλλα μέλη της ομάδας και με την ομάδα στο σύνολό της. Αναπτύξτε την ποιότητα των ομαδικών σχέσεων.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "e9ded1e7f167dd8a016daf60e7de5612"}
{"content": "Πώς αισθάνονται τα μέλη της ομάδας για τον ηγέτη και την ομάδα στο σύνολό τους; Πώς αισθάνονται για τα καθήκοντα και τους στόχους της ομάδας; Αν δεν έχετε χρόνο για να αναπτύξετε συνοχή, αναζητήστε άλλους τρόπους για να ενθαρρυνθεί η αίσθηση της ενότητας. Φροντίστε τα μέλη να είναι 5-9. Η έρευνα δείχνει ότι η υψηλότερη συνοχή απαντάται σε ομάδες από 5 έως 9 μέλη και είναι πιθανότερο να αναπτυχθεί σε περίπου 12 συνεδρίες. Αναπτύξτε εποικοδομητική επικοινωνία και ενθαρρύνετε την επίλυση των συγκρούσεων με θετικό τρόπο, προτού τεθούν εκτός ελέγχου. Δημιουργήστε μια θετική μαθησιακή εμπειρία. Αναπτύξτε θετικές, σεβαστές και υποστηρικτικές σχέσεις με τα μέλη (θεραπευόμενοι/ες, εργαζόμενοι/ες, συνάδελφοι, κ.) αυξάνοντας έτσι τη συμμετοχή, την εμπλοκή και την ανθεκτικότητα.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "4ae0ed71e9b7e019c3604ede291fe55c"}
{"content": "Βοηθήστε τους να εντοπίσουν νέους τρόπους εφαρμογής των δυνατοτήτων τους, να αναπτύξουν τις δυνάμεις τους και να συμμετάσχουν πλήρως στη διαδικασία μάθησης. Βοηθήστε τους να επεξεργάζονται νέες πληροφορίες με ουσιαστικούς τρόπους και να συμμετέχουν ενεργά στη βιωματική μαθησιακή εμπειρία. Χτίστε έτσι μαζί τους ένα θετικό μαθησιακό περιβάλλον, ώστε να μοιραστούν τις εμπειρίες τους με τους άλλους, κάτι που μπορεί να οδηγήσει σε αύξηση του «θετικού» από στόμα σε στόμα και μεγαλύτερη φήμη/επιρροή αυτού του τρόπου εργασίας. Χρησιμοποιήστε θετική γλώσσα. Μην εστιάζει η γλώσσα σας σε ελλείμματα και προβλήματα. Ενσωματώστε in vivo μια μη κριτική, χωρίς αποκλεισμούς και προσανατολισμένη στο μέλλον γλώσσα.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "af0ed11f651798df387888a2f05a1497"}
{"content": "Τους βοηθάτε έτσι στη βελτίωση της ικανότητάς τους, στο να αναγνωρίζουν τα δυνατά τους σημεία και το «καλό» στον εαυτό τους και στο περιβάλλον τους, στη δημιουργία ευκαιριών για αλλαγή και βελτίωση, στην προσπάθεια πέρα από αυτά που μπορούν, στην ενστάλαξη ελπίδας. Πείτε τους, για παράδειγμα: «Μπορώ να δω πόση προσπάθεια καταβάλλετε στη θεραπεία σας» 20 «Μου αρέσει το πώς δοκιμάσατε αυτήν τη στρατηγική και το ότι ζητήσατε διευκρινίσεις, όταν το χρειαστήκατε» «Πώς το καταφέρατε αυτό αυτή τη φορά;» «Τι σας έκανε να προσπαθήσετε αυτό που ήταν ξένο για εσάς;» «Τι σας βοήθησε και το καταφέρατε αυτό;» Χρησιμοποιείστε κάθε σχετικό προσφερόμενο εργαλείο για να αναπτύξετε την ικανότητά σας να χρησιμοποιείτε θετική γλώσσα μαζί τους. Ανατροφοδοτήστε με σαφή σχόλια.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "48a27d9ca419730cda6cf0326e2de7ff"}
{"content": "Με τον τρόπο αυτό ενισχύετε το κίνητρο και τις επιθυμητές συμπεριφορές, ενώ ταυτόχρονα μειώνεται ή παύει η αναποτελεσματική συμπεριφορά. Μπορείτε να ανατροφοδοτήστε ή μεμονωμένα μέλη της ομάδας ή μια υποομάδα ή την ομάδα ως σύνολο. Τα σαφή σχόλια είναι σημαντικά διότι: Ενθαρρύνουν τη ρύθμιση των δράσεων για την επίτευξη των στόχων της ομάδας. Βοηθούν τα μέλη της ομάδας στην αξιολόγηση και στις συνακόλουθες αντιδράσεις σε εξωτερικές επιρροές. Προωθούν την ανάπτυξη της ομάδας και την αλληλεξάρτηση των μελών. Βοηθούν στη διαμόρφωση μιας κοινής ταυτότητας ομάδας και σκοπού. Ανατροφοδοτήστε τους και με αρνητικά σχόλια, εάν χρειάζεται. Φροντίστε να τα πλαισιώσετε εποικοδομητικά και θετικά. Την ίδια στιγμή γίνεστε και υπόδειγμα του πώς παρέχω αρνητικά σχόλια με τρόπο που να προάγει την ευημερία. Σεβαστείτε την ηθική σας ευθύνη.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "3c11f29a7e8e63c96326afdbf0c8e781"}
{"content": "Αναπτύξτε υψηλά πρότυπα συμπεριφοράς που προωθούν τη διαφάνεια και την υπευθυνότητα και σας επιτρέπουν επίσης να αξιολογήσετε και να βελτιώσετε τις υπηρεσίες σας. Ως εκ τούτου, όταν εργάζεστε με ομάδες, βοηθήστε τα μέλη να αναπτύξουν: Αυτονομία. Να αισθάνονται ότι έχουν το δικαίωμα να πάρουν τις δικές τους αποφάσεις. Ενισχύστε στα μέλη το ότι έχουν τη δύναμη να επιλέξουν την κατεύθυνση τους. Ευεργεσία. Συνεργαστείτε με τα μέλη της όποιας ομάδας προς την κατεύθυνση της βελτίωσης της ομάδας στο σύνολό της. Aποφυγή κακομεταχείρισης. Διασφαλίστε ότι οι αλλαγές στους πελάτες θα είναι θετικές και όχι καταστροφικές, διαλυτικές, αποσταθεροποιητικές. Δικαιοσύνη. Αντιμετωπίστε κάθε μέλος της ομάδας δίκαια και ισότιμα. Οι ορατές διαφορές, όπως φύλο, φυλή, σεξουαλική επιλογή, κ., δεν πρέπει ποτέ να παρεμβαίνουν στη μεταχείριση των μελών. Αξιοπιστία.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "5b73c5b242443be9d609ecc653bcc0ae"}
{"content": "Τηρήστε τις δεσμεύσεις σας προς τα μέλη. Να είστε σαφής σε τι θα επικεντρωθεί η ομάδα και τηρήστε το. Αλήθεια. Να είστε ανοιχτός/ή και ειλικρινής με τα μέλη. 21 Εάν είστε 65+… “Old age is like everything else. To make a success of it, you have got to start young” Theodore Roosevelt Πώς νιώθεις που μεγαλώνεις; Τι θα έλεγες για «p o s i t i v e a g i n g»; Τι θα έλεγες να γιορτάσεις την ημέρα της γέννησής σου; Είναι η γεμάτη ευγνωμοσύνη ανάμνηση της ημέρας που κάποιος σου έδωσε ζωή, είναι η υπόμνηση ότι ζεις, πολύ πέραν της θλιβερής υπενθύμισης του «χρόνου που περνάει».", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "2b92143a33e99101f446642fdf98b12f"}
{"content": "Τι θα έλεγες να «παρακάμψεις» τους Άλλους και να επικεντρωθείς σε σένα; Πώς βλέπεις τον εαυτό σου; Τι θέλεις να κάνεις; Πώς νιώθεις να ευχαριστιέσαι; Δώσε λιγότερη σημασία στο τι περιμένουν οι άλλοι από σένα («στην ηλικία σου…», «ο γιατρός είπε…») και περισσότερη στο τι περιμένεις εσύ για σένα. Τόλμησε!!! Φτιάξε το δικό σου πρωτόκολλο ζωής! Συνδέσου με τα «δυνατά» σου σημεία και τις αδυναμίες σου. Συμφιλιώσου μαζί τους! Όρισε την ευχαρίστησή σου και έτσι και τον στόχο σου! Αξιοποίησε την τεχνολογία και βρες πηγές για να υλοποιήσεις και να ενισχύσεις τα σχέδιά σου. Ονειρέψου: Τι θέλεις να κάνεις; Πώς να περνάς τη μέρα σου; Σχεδίασέ την σύμφωνα με τον τρόπο που ζεις ή/και με άλλον τρόπο, καινούργιο.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "62e4bc9c0e36caedaf5d4056118d2000"}
{"content": "Έχεις την εμπειρία, τις γνώσεις και την επιθυμία που γεννά η ίδια η ζωή όσο υπάρχεις και ζεις! Τι θα έλεγες να «βάλεις» ανθρώπους γύρω σου; Ξαναζωντάνεψε παλιές ή/και βρες νέες σχέσεις. Αυτό σημαίνει συνεχές «συνδέεσθαι», που αποτελεί ανανεώσιμη πηγή σωματικής και ψυχικής ενέργειας. Οι σχέσεις μας ακολουθούν την πορεία ανάπτυξής μας. Κάθε φορά καθρεφτίζουν και κινητοποιούν την φάση ανάπτυξης, ωρίμανσης στην οποία βρισκόμαστε. Οι σχέσεις/φιλίες αποτελούν τον κοινωνικό μας περίγυρο, εντός του οποίου συνδεόμαστε, υποστηριζόμαστε, παρηγοριόμαστε, καθρεφτιζόμαστε, διασκεδάζουμε, ερωτευόμαστε. Απόλαυσε και αξιοποίησε τα μέσα κοινωνικής δικτύωσης! Έχεις τόση εμπειρία ζωής, ώστε να μην κινδυνεύεις και να μπορείς να απολαμβάνεις τα οφέλη όλων των σύγχρονων μέσων δικτύωσης: Μάθε να χρησιμοποιείς την τεχνολογία, ζήτα βοήθεια από τα νέα παιδιά στον περίγυρό σου για να το καταφέρεις καλύτερα. Δικτυώσου!", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "e23f3b63cfbfcec31e49bb14d5589ba4"}
{"content": "Βρες ανθρώπους, ομάδες που σου ταιριάζουν και συνδέσου μαζί τους. Αξιοποίησε ικανότητες και γνώσεις εντός αυτών. Διασκέδασε! Με τους νέους φίλους, με τους παλιούς. Με όλους!!! Χόρεψε, γέλασε, αστειεύσου. Οργάνωσε parties ή συγκεντρώσεις. Πήγαινε σε parties ή συγκεντρώσεις. Είσαι περισσότερο συναισθηματικά σίγουρος πια και έχεις αποκρυσταλλώσει τα σημαντικά της ζωής. Συνδέσου! Ανάπτυξε κοινωνική δράση! Πρόσφερε την εμπειρία σου, την ικανότητά σου. Γίνε χρήσιμος/η. Καθοδήγησε τους νεότερους και λιγότερους έμπειρους. Βοήθησέ τους. 22 Επιβεβαίωσε έτσι τις ικανότητές σου, ξανά και ξανά. Νιώσε ζωντανός. Κέρδισε ευχαρίστηση, ικανοποίηση και ευγνωμοσύνη. Ανάπτυξε πολιτική δράση! Επηρεάζεις πολλούς ανθρώπους γύρω σου ή/και μπορείς να επηρεάσεις. Ανάπτυξε τα επιχειρήματά σου. Αρθρογράφησε. Γίνει μέλος σε αντίστοιχες ομάδες. Διαθέτεις εμπειρία και σοφία. Γίνε ενεργός πολίτης στο κοινωνικό γίγνεσθαι.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "22f4fc55e1ee6af4eac8360e40f6a347"}
{"content": "Είσαι προνομιούχος: Είσαι απαλλαγμένος από τα βαρίδια της γνώμης των άλλων, καθώς και από τα βαρίδια μικρών και μεγάλων συμφερόντων. Πρόσφερε στον εαυτό σου σεξουαλική ικανοποίηση! Το sex, η εύρεση συντρόφου, η ικανοποίηση ερωτικών επιθυμιών, κ., εξαφανίζει τους μύθους της ηλικίας, των γηρατειών και της αρρώστιας. Μια πλούσια καθημερινότητα μπορεί να ενεργοποιήσει και τον σεξουαλικό σου εαυτό: Νιώθεις πλήρης, ικανός, ζωντανός, ενεργός, μέσα στη ζωή, όλο πάθος και ενδιαφέροντα. Νιώθεις επιθυμητός! Είναι ένας λειτουργικός φαύλος κύκλος: Αυτοεκτίμηση–Επιτυχημένη γήρανση-Ποιότητα ζωής-Σεξουαλική ικανοποίηση… και πάλι από την αρχή!!! Νιώσε γοητευτικός άνθρωπος! Νιώσε τον εαυτό σου!", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "863734dfe8db80653e4126b0aee5f0b7"}
{"content": "Εάν είστε εργαζόμενος ή προσπαθείτε να βρείτε εργασία «Οι δύο θεμέλιοι λίθοι της ευτυχίας: Αγάπη και δουλειά» Sigmund Freud Τι θα λέγατε για «p o s i t i v e a t t i t u d e»; Η τεχνική του χρόνου για νέες ιδέες. Πρόκειται για μια πολύ δημοφιλή τεχνική, όπου οι συμμετέχοντες από το τμήμα ή την ομάδα εργασίας ενθαρρύνονται να αφιερώσουν λίγο χρόνο στο brainstorming, στην αυτόματη και αυθόρμητη παραγωγή ιδεών γύρω από ένα έργο και να συνεχίσουν το έργο που της εμπνέει. Το κίνητρο της παρέμβασης είναι να αφήσουμε τα άτομα να απολαύσουν αυτονομία και να επενδύσουν σε κάτι που τους ευχαριστεί να ασχοληθούν. Παρεμβάσεις ευγνωμοσύνης. Οι επεμβάσεις ευγνωμοσύνης αποτελούν ουσιαστικό μέρος των τεχνικών της Θετικής Ψυχολογίας για την εργασία.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "4c99187febe6856a537a879d7ff2a316"}
{"content": "Χρησιμοποιούνται μόνες της ή σε συνδυασμό με τις άλλες παρεμβάσεις, με σκοπό την ενίσχυση της ικανοποίησης και της χαράς μεταξύ των εργαζομένων. Μερικά παραδείγματα παρεμβάσεων ευγνωμοσύνης περιλαμβάνουν: Εφημερίδα ευγνωμοσύνης Ομαδικές συνεδρίες ανταλλαγής ευγνωμοσύνης Αποστολή σημειώσεων ευγνωμοσύνης Ασκήσεις της ευγνωμοσύνης Καθοδηγούμενος διαλογισμός ευγνωμοσύνης 23 Μηχανισμοί ανατροφοδότησης. Τα σχόλια είναι μια μεγάλη πηγή της βελτίωσης. Οι εργαζόμενοι που μπορούν να δεχτούν την εποικοδομητική κριτική και να την χρησιμοποιήσουν για να χτίσουν της επαγγελματικές της δεξιότητες είναι πιο ευτυχισμένοι και πιο ικανοποιημένοι με την εργασία τους. Τρόποι ενσωμάτωσης ενεργών μηχανισμών ανατροφοδότησης στο χώρο εργασίας μπορεί να είναι: Καθημερινές παύσεις, όπου οι εργαζόμενοι και οι επόπτες συζητούν την πρόοδο και μοιράζονται τα σχέδιά τους. Συχνή ανατροφοδότηση των αξιολογήσεων και των ερευνών.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "d1b7ba796c14c3bed1c4fad25248bb47"}
{"content": "«Ένας προς έναν» συνεδρίες ανατροφοδότησης, όπου τόσο ο εργαζόμενος όσο και ο επόπτης έχουν την ελευθερία να παρουσιάσουν της απόψεις της και να επιλύουν συνεργατικά τα θέματα που προκύπτουν. Άγχος, Burn-out και η διαχείρισή τους. Το εργασιακό άγχος παρατηρείται στα περισσότερα επαγγέλματα. Κάποιες φορές οδηγεί σε επαγγελματική εξουθένωση, δηλαδή «στην απώλεια ενδιαφέροντος για τους ανθρώπους με τους οποίους κάποιος εργάζεται, συμπεριλαμβανομένης της σωματικής εξάντλησης και χαρακτηρίζεται από συναισθηματική εξάντληση, όπου ο επαγγελματίας δεν έχει πλέον καθόλου θετικά αισθήματα συμπάθειας ή σεβασμού για της πελάτες ή ασθενείς». Η αξιολόγηση του εργασιακού άγχους και η συνακόλουθη μείωση του είναι ένας σίγουρος τρόπος για να προωθηθεί η συνολική σωματική και ψυχική ευημερία όλων των εργαζομένων σε μια επιχείρηση, ανεξαρτήτως θέσεως.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "7e5d80605ad8fb1e6ea4651ccef3715d"}
{"content": "Είναι σημαντικό να αξιολογήσετε το άγχος, το οποίο μπορεί να εμφανίζεται σε τέσσερα διαφορετικά επίπεδα: με σωματικές ενδείξεις (πονοκέφαλος, πίεση, εξανθήματα, κούραση, αδυναμία χαλάρωσης, κ), με νοητικές ενδείξεις (αδυναμία συγκέντρωσης, ανησυχία, λάθη, μπερδεμένη σκέψη, διαρκείς αρνητικές σκέψεις, δυσκολία στη λήψη αποφάσεων, κ.), με ενδείξεις συμπεριφοράς (έλλειψη κοινωνικότητας, διαρκής ανησυχία, ψέματα, απρόσεκτη οδήγηση, μεγάλη κατανάλωση αλκοόλ και τσιγάρου, κλάμα, εριστικότητα, κ.) και με συναισθηματικές ενδείξεις ( εκνευρισμός, ένταση, κυκλοθυμία, αποξένωση, αίσθηση ανικανοποίητου, κ.). Αναγνωρίστε τις ενδείξεις αυτές και μετά ασκηθείτε στην χαλάρωση του άγχους. Υπάρχουν διάφοροι τρόποι, όπως για παράδειγμα: Φορέστε τα ακουστικά σας και ακούστε μουσική. Αρχίστε να ονειροπολείτε. Μπορείτε να το κάνετε οπουδήποτε και οποιαδήποτε στιγμή. Τα όνειρα και οι όμορφες σκέψεις μειώνουν το στρες και δημιουργούν αισιοδοξία.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "1a11923b8de898aed784ad115aca5291"}
{"content": "Σκεφτείτε κάτι αστείο και γελάστε, χαμογελάτε, δοκιμάστε να πείτε ένα ανέκδοτο ή να διηγηθείτε μια αστεία ιστορία που της συνέβη ή που ακούσατε να λέει κάποιος, κ. Πηγαίνετε για μια γρήγορη βόλτα. Αν μπορείτε, εγκαταλείψτε το κτίριο στο οποίο εργάζεστε για λίγη ώρα. Βγείτε έξω. Αλλάξτε περιβάλλον. Αναπνεύστε καθαρό αέρα. Η μυρωδιά των δέντρων, της βροχής, των λουλουδιών, διεγείρει της αισθήσεις σας με νέες πληροφορίες. 24 Πηγαίνετε να γεμίσετε το ποτήρι σας με νερό ή αγοράστε ένα μεγάλο μπουκάλι νερό. Οι περισσότεροι από εμάς δεν πίνουμε αρκετό νερό (νερό, όχι τσάι, ούτε καφέ ή αναψυκτικά ή χυμούς φρούτων), παρότι όλα τα όργανά του σώματος, συμπεριλαμβανομένου του εγκεφάλου, χρειάζονται νερό για να λειτουργήσουν σωστά. Φτιάξτε ένα τσάι για τον εαυτό σας. Οποιοδήποτε τσάι έχει τα ίδια αποτελέσματα.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "83c0b85a7e51724d108227c5ef35574b"}
{"content": "Λάβετε υπόψη σας ότι η προσθήκη αρωματικών προτιμάται για την αίσθηση χαλάρωσης που προσφέρουν στον οργανισμό ή/και άλλοτε για τις θεραπευτικές τους ιδιότητες, Πειραματιστείτε λοιπόν με διαφορετικές φυσικές γεύσεις που χρησιμοποιούν βότανα, μπαχαρικά και φρούτα και βότανα (δυόσμος, τσουκνίδα, ξύσμα πορτοκαλιού, ginger, κ.). Πάρτε έναν υπνάκο, αν είναι εφικτό. Κλάψτε. Το κλάμα φαίνεται ότι απομακρύνει την ένταση και το άγχος από πολλούς ανθρώπους. Φυσικά το πώς (πλαίσιο, στιγμή, ένταση) και το πού θα επιλέξετε να κλάψετε είναι δική της επιλογή. Το να το κάνετε μπροστά σε συναδέλφους μάλλον δεν είναι μια καλή ιδέα. Υπάρχουν στιγμές στη δουλειά της που μπορείτε να μείνετε μόνοι σας και να το επιχειρήσετε προκειμένου να μειώσετε την ένταση από οτιδήποτε σας αγχώνει.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "c3e3b1c62da7c3e1de12c95ce57f5d85"}
{"content": "Εάν προσπαθείτε να βρείτε εργασία Αν έχετε απολυθεί ή αναζητάτε επί μακρό χρονικό διάστημα μία θέση εργασίας, καλείστε να διατηρήσετε την υπομονή και την επιμονή σας, σε επίπεδο σκέψης και συμπεριφοράς. Η προσέγγιση και οι μέθοδοι της Θετικής Ψυχολογίας μπορούν να σας διευκολύνουν να νιώσετε καλά και έμμεσα να μειώσουν το τραυματικό βίωμα της ανεργίας. Η επιτυχής διαχείριση των ψυχολογικών διαστάσεων της προσπάθειας, της ματαίωσης, της ελπίδας και των άλλων συναισθημάτων, που συνοδεύουν την απώλεια και την αναζήτηση μιας θέσης εργασίας, θα σας βοηθήσει να συνεχίσετε ενδυναμωμένοι και περισσότερο αισιόδοξοι την προσπάθεια. Ως εκ τούτου: Προσπαθήστε να διατηρήσετε την αισιοδοξία. Τα χαρούμενα άτομα είναι ψυχικά περισσότερο «ανθεκτικά» και μπορούν να διαχειριστούν καλύτερα τα αρνητικά γεγονότα.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "9c68063a1e732713ce245b160b7678bc"}
{"content": "Θετικές σκέψεις όπως «Θα τα καταφέρω», «Είμαι δυνατός και δεν θα αφήσω να με πάρει από κάτω», κ., η καλή αντίληψη του εαυτού, «Είμαι σημαντικός ανεξάρτητα από τι πιστεύουν οι άλλοι για μένα», και μια αισιόδοξη στάση ζωής θα σας βοηθήσουν. Προσπαθήστε να αποφύγετε την καταστροφολογία. Οι σκέψεις και τα σενάρια καταστροφολογίας απομακρύνει από νέους στόχους και μειώνει την κινητοποίηση. Κάθε εμπειρία είναι ένα μάθημα, μία προσωρινή φάση που μπορεί να χρησιμοποιηθεί για να γίνουμε καλύτεροι και δυνατοί. Είναι φυσικό μερικές φορές τα πράγματα να μην πηγαίνουν όπως θα θέλαμε. Παραμείνετε επιεικείς με τον εαυτό σας, θυμηθείτε δύσκολες καταστάσεις στο παρελθόν τις οποίες καταφέρατε να αντιμετωπίσετε επιτυχώς. Η καταγραφή επιτυχιών, καθώς και δυνατών σας σημείων θα σας ενθαρρύνει.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "d44d59c6f0429503e156f600e38e729f"}
{"content": "25 Προσεγγίστε την ανεργία ως μια ευκαιρία αναζήτησης νέων ενδιαφερόντων και εξέλιξης. Όσο περισσότερο το άτομο είναι ικανοποιημένο με τον χρόνο αναψυχής του, τόσο πιο ευχάριστα θα αισθανθεί με τον επιπλέον ελεύθερο χρόνο που διαθέτει. Επομένως, μπορείτε να βελτιώσετε το βιογραφικό σας, να αναπροσαρμόσετε τα επαγγελματικά σας σχέδια, να εκπαιδευτείτε σε κάτι καινούργιο. Επιδιώξτε την πραγμάτωση ευχάριστων δραστηριοτήτων. Το χιούμορ, η γυμναστική και τα χόμπι θα λειτουργήσουν αγχολυτικά. Μπορείτε να ασχοληθείτε με δραστηριότητες που δεν θα σας επιβαρύνουν οικονομικά, για παράδειγμα, περίπατος με έναν φίλο. Αν είστε σχετικά ικανοποιημένος από την κοινωνική σας ζωή, η ανεργία θα σας επηρεάσει πιο ήπια. Μην παραλείπετε να εκφράζετε τα συναισθήματά σας και τις ανησυχίες σας.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "8b5a02f5c8e77c1a98c0b5496e0e06f6"}
{"content": "Σημαντική για κάθε άτομο που βρίσκεται μακριά από την αγορά εργασίας είναι η συμβολή του οικογενειακού συστήματος σχέσεων, στενότερου ή/και ευρύτερου), αρκεί να παρέχει στήριξη και τονώνει την αυτοπεποίθηση. Υιοθετείστε ένα καθημερινό πλάνο δράσης. Ώστε η ζωή να αποκτήσει καινούρια οργάνωση, προσαρμοσμένη στις νέες συνθήκες. Ενδείκνυται να οριοθετήσετε ένα συγκεκριμένο χρονικό διάστημα καθημερινά για αναζήτηση εργασίας. Η ενασχόληση σας με το συγκεκριμένο σκοπό, αναμένεται να σας δημιουργήσει την ικανοποίηση ότι είστε τουλάχιστον ενεργός στην αναζήτηση εργασίας. Εμπλακείτε για κάποιο διάστημα σε εθελοντική εργασία. Συχνά το άτομο που αναζητά εργασία συμβιβάζεται με τον εθελοντισμό ή με απασχόληση σε αντικείμενα μη σχετικά με το πεδίο εκπαίδευσης του και τα προσόντα του, σε μία προσπάθεια του να μην απομακρυνθεί από την αγορά εργασίας.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "3c09ae0af49aae7783d6a5d134af93bc"}
{"content": "Αν και αυτού του τύπου η απασχόληση δεν μειώνει το αίσθημα της ανασφάλειας και της έλλειψης σταθερότητας, σχετικά ερευνητικά ευρήματα υποδεικνύουν ότι το καθημερινό άγχος μετριάζεται, το άτομο αισθάνεται παραγωγικό και δεν απομονώνεται κοινωνικά. Επίσης, έτσι ενισχύει το βιογραφικό του και αποκτά εργασιακή πείρα που πιθανώς να βοηθήσει σε μελλοντική εξεύρεση εργασίας. Αναζητήστε βοήθεια από ειδικό. Σε ορισμένες περιπτώσεις, ενδείκνυται η συμβουλευτική στήριξη του ανέργου από ένα ειδικό ώστε να διαχειριστεί τις επιπτώσεις της ανεργίας στην ποιότητα ζωής του. Αφότου ξαναβρεί εργασία, θα συνειδητοποιήσει ότι όλα αυτά ήταν μία δύσκολη φάση που κατάφερε επιτυχώς να διαχειριστεί. Η αισιοδοξία του και η αυτοπεποίθησή του θα ενισχυθούν, αφού εν τέλει οι καρποί της προσπάθειάς του θα έχουν αποδώσει.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "936448cf2bac8333b0d7f5eab7d445ac"}
{"content": "26 Εάν είστε εκπαιδευτικός «Στον πατέρα μου χρωστάω το ζῆν, στον δάσκαλον μου το εὖ ζῆν» Αλέξανδρος ο Μέγας, Βασιλεύς των Μακεδόνων Τι θα λέγατε για «positive education»; Γίνετε μια «γερή βάση». Παρών. Ονειροπολών για λογαριασμό τους. Δεσμευμένος. Με θαυμασμό και εμπιστοσύνη στις δυνατότητές τους. Ένα σταθερό πρόσωπο αναφοράς που θα τα εμπνεύσει να εξερευνήσουν τον κόσμο της μάθησης. Καλλιεργήστε την κοινωνική και συναισθηματική μάθηση. Συστηθείτε Γνωριστείτε με τα παιδιά: Μιλήστε για τις χαρές σας και τις λύπες σας. Μοιραστείτε τα όνειρά σας. Ενθαρρύνετέ τα να μιλήσουν για τα αντίστοιχα δικά τους. Συμφωνείστε τον στόχο κάθε φορά. Μάθετέ τους να επικοινωνούν: Τις σκέψεις τους, τις αντιρρήσεις τους, τα συναισθήματά τους, τις εκπλήξεις τους, τις απογοητεύσεις τους. Επαναξιολογήστε μαζί τους τον στόχο κάθε φορά.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "2c72a0a2b6d0d6cbf15f1f71361680a3"}
{"content": "Συζητείστε μαζί τους όταν κάτι δεν πάει καλά. Εκπαιδεύστε τα στην επίλυση προβλημάτων. Ζητήστε τη γνώμη τους. Ζητήστε βοήθεια από αυτά: Να προτείνουν αλλαγές και δράσεις. Υποδεχτείτε την κριτική τους. Σκεφτείτε την. Προσπαθήστε να την αξιοποιήστε. Καλλιεργήστε την εκτίμηση του εαυτού. Ποια είναι τα δυνατά τους σημεία; Ποιες οι αδυναμίες τους; Πού χρειάζεται να δουλέψουν και να επιμείνουν; Καλλιεργήστε την διαχείριση εαυτού. «Ποιος είμαι; Πού πάω; και Γιατί;» στο «εδώ και τώρα» κάθε φορά. Βοηθήστε τα να ευθυγραμμίσουν τους στόχους με τις δυνάμεις και τις αδυναμίες τους, καθώς και με τις αξίες τους. Καλλιεργήστε πνεύμα ομάδας, ομαδικό κλίμα. Συνεργασία, αλληλοσυμπλήρωση, αλληλοστήριξη, αλληλοαποδοχή, αγάπη, εκτίμηση, νοιάξιμο για τους συμμαθητές τους και εσάς. Καλλιεργήστε τους την περιέργεια να μαθαίνουν. Να είστε αρκετά γενναίος ώστε να τους αφήσετε να αποτύχουν.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "b749d4bc1bd393f329c57faa0ec238f8"}
{"content": "Η αποτυχία οδηγεί στην επόμενη στροφή σε επιτυχία. Μάθετέ τους να κάνουν ερωτήσεις, ερωτήσεις, ερωτήσεις...: 27 Τι έμαθα για μένα; Τι έμαθα για τους άλλους; Τι έμαθα σε σχέση με τον σκοπό μου; Τι στόχευα να συμβεί; Τι συνέβη πραγματικά; Ποια είναι τρία πράγματα που μπορούσαν να πάνε καλύτερα; Πώς; Ποια είναι τα τρία πράγματα που πήγαν καλά; Πώς; Καλλιεργήστε ελπίδα, εμπιστοσύνη και δύναμη. Ακόμη και μπροστά σε δυσκολίες και αποτυχίες, καλλιεργείστε τους την αίσθηση ότι μπορούν. Πώς;: Φροντίστε οι δοκιμασίες τους να είναι «+1 βαθμός δυσκολίας». Δώστε εποικοδομητικό και προσωπικό feedback. Τους καθρεφτίζεται έτσι «δυνατά» τους σημεία και σημεία που χρειάζονται δουλειά ακόμη. Ασκείστε τα, επίσης, στο να δίνουν feedback. Μάθετέ τους την αξία του καθρεφτίσματος. Καλλιεργήστε τους την αγάπη και ευγνωμοσύνη.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "ccde37dc9d3e7fcf3ebc745efb4757ea"}
{"content": "Για τον εαυτό τους, τους γύρω τους, την οικογένειά τους, το σχολείο τους, την χώρα καταγωγής τους, την χώρα που ζουν. Εστιάστε σε χαρακτηριστικά που περνούν απαρατήρητα. Επισημάνετε συμπεριφορές που είναι βοηθητικές. Εκφράστε τον θαυμασμό σας και την ευγνωμοσύνη σας και για λογαριασμό τρίτων. Μάθετε τα να το λένε, να γράφουν σημειώματα, να κάνουν μικρά δώρα. Να το απολαμβάνουν. Βοηθήστε τα να εμπνευστούν: Από ήρωες, από υπαρκτά πρόσωπα, από έννοιες στα μαθήματα, από ποιήματα, από κατορθώματα, από γεγονότα της καθημερινής ζωής, από εσάς και το παράδειγμά σας! Εκμεταλλευτείτε τα υψηλά επίπεδα ελπίδας και θετικής αντίληψης. Αξιοποιείστε τον θετικό τρόπο που φαντάζονται το μέλλον τους. Αξιοποιείστε τον μεγαλύτερο βαθμό αισιοδοξίας, ομαδικού πνεύματος και όρεξης που έχουν για ζωή.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "547502c7fd3dc4aacd05cdb7641cfce9"}
{"content": "Ενισχύστε αυτόν τον θετικό τρόπο που λέει «μπορώ» και χτίστε σε αυτό το κλίμα τα βήματα του «πώς;» μαζί τους. Βάλτε τα να ονειρευτούν: Πώς φαντάζονται τον εαυτό τους σε 10; σε 20; χρόνια από τώρα; Πού θα βρίσκονται; Τι θα έχουν καταφέρει; Πώς το κατάφεραν; Ποιος τους βοήθησε; Τι τους βοήθησε; Δημιουργία νοήματος. Διερευνήστε και ίσως να επιλέξετε να προβάλλετε το νόημα της δικής σας ζωής και να δώσετε έτσι ένα παράδειγμα στα παιδιά. Νοηματοδοτήστε ό,τι συμβαίνει στη σχολική τάξη, καθώς και στην ευρύτερη κοινότητα. Ονειρευτείτε μαζί τους, μιλήστε για τα σχέδιά σας, για το νόημα της ζωής, για το νόημα των πραγμάτων γύρω σας!", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "f9ecbe3a1e15c43faadde0536c1d873"}
{"content": "28 Εάν είστε σε θέση ευθύνης, εάν ηγείστε μιας ομάδας «Ηγέτης είναι αυτός που μοιράζει ελπίδα» Napoleon Bonaparte Τι θα λέγατε για «positive leadership»; Να μπορείς να ενδυναμώνεις, να υποστηρίζεις και να εμπνέεις; Ως εκ τούτου: Αξιοποίησε τη διαφορετικότητα στη συνεργασία και σύνδεση. Επίτρεψε τον διαφορετικό τρόπο σύνδεσης των ανθρώπων. Η συν-περίληψη, το όλον του δυναμικού των εργαζομένων/συνεργατών, είναι ζωτικής σημασίας σε κάθε οργανισμό, με όρους ευημερίας αυτών. Για παράδειγμα, πρότεινε έναν χρόνο που οι εργαζόμενοι/συνεργάτες να μπορούν να ανταλλάσσουν ιδέες μεταξύ τους και να αλληλοσυμπληρώνονται και τόνισε την σημασία αυτού. Παραχώρησε στους υπαλλήλους σου ελευθερία και δυνατότητα επιλογής. Επίτρεψε την πρωτοβουλία και την αυτόνομη θέση! Ενδυνάμωσε και καθοδήγησε τους συνεργάτες, συναδέλφους, εργαζόμενους, ώστε να αναπτύξουν τις δικές τους ιδέες και να δουλέψουν για αυτές.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "c456851f7cfeab61093af3d7a6a39a5c"}
{"content": "Ενθάρρυνέ τους να τις εκφράζουν. Ενθάρρυνέ τους να τις υλοποιήσουν. Υποστήριξέ τους με καθοδήγηση και μέσα που απαιτούνται για να κάνουν «το καλύτερό τους». Ανάθεσέ τους έργα μικρής ή/και μεγάλης κλίμακας, και επίτρεψέ τους να επιλέξουν πώς θα τα υλοποιήσουν. Δείξε τους την εκτίμησή σου. Ενθάρρυνέ τους να καλλιεργήσουν τις δεξιότητές τους και άσε τους να επιλέξουν μόνοι τους ευκαιρίες κατάρτισης και ανάπτυξης. Δείξε ευγνωμοσύνη. Η διάχυτη έκφραση ευγνωμοσύνης σε κάθε αλληλεπίδραση οδηγεί σε τεράστιες αλλαγές και «θρέφει» τους ανθρώπους. Για παράδειγμα, όταν συμβαίνει μια δύσκολη συνομιλία, το να ευχαριστούμε κάποιον για την λειτουργική του στάση και οπτική είναι κάτι πολύ βασικό. Να δείχνεις την εκτίμησή σου και την υποστήριξή σου. Με μικρές και μεγάλες χειρονομίες. Να το εκφράζεις και δημόσια. Να δίνεις έμφαση σε αυτό.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "8318d7d3f038d90099f1b4aa9889348c"}
{"content": "Ανάπτυξε «αέρα» ενότητας, συνοχής και ήθους. Η συμπεριφορά σου να διακρίνεται για τον σεβασμό των άλλων Όσο περισσότερο η προσέγγισή σου είναι εστιασμένη στους «άλλους», τόσο οι «άλλοι», δηλαδή οι συνεργάτες, συνάδελφοι, εργαζόμενοι αντιλαμβάνονται πιο υψηλά την συμμετοχή τους σε κάθε πτυχή της συνεργασίας σας. Αποφάσισε ποιοι είστε, ποιες οι προσφερόμενες υπηρεσίες και πώς αναμένετε να «βγαίνουν μπροστά» οι συνεργάτες σου. Συζήτησέ το μαζί τους και ζήτησέ το με ακεραιότητα, ειλικρίνεια και διαφάνεια. Εξήγησε τον σκοπό και τον στόχο πίσω από αυτό. Τα λόγια σου να είναι σύμφωνα με τα έργα σου. Τήρησε τις δεσμεύσεις που ανέλαβες. Να θέτεις υψηλές προσδοκίες και να ανταποκρίνεσαι σε αυτές. 29 Αξιοποίησε την ενσυναίσθηση και την συμπόνια.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "1546368630179dbfeee613747e86cdfe"}
{"content": "Στις συναλλαγές σου, τόσο με τους συνεργάτες όσο και τους ωφελούμενους, να διακρίνεσαι από ενσυναίσθηση και συμπόνια. Την μεγαλύτερη επίδραση και αντίκτυπο στους άλλους έχει το ηγείσθαι με πραγματικό ενδιαφέρον για τους άλλους. Μπες στη θέση του άλλου, ανάπτυξε την ικανότητά σου για ενεργητική ακρόαση, κατανόησε την θέση του συνομιλητή σου, άκουσε «πίσω από τις λέξεις» ή πίσω από τις μπερδεμένες συμπεριφορές. Καλλιέργησε το νόημα. Οι άνθρωποι που εμπνέονται από την εργασία που κάνουν συνδέονται πιο υψηλά, πιο «πνευματικά» με την εργασία τους. Καλλιέργησε ευκαιρίες στους υπαλλήλους, συνεργάτες, συνάδελφούς σου να συνδεθούν με το υψηλότερο νόημα της εργασίας τους. «Κράτησε» χώρο για κάθε υπάλληλο για να βρει την αξία στην εργασία που κάνει και την επίδρασή της στον κόσμο γύρω του. Να έχεις «πρόσωπο» στην επικοινωνία.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "cd65bf0213d7e603d261ebe430cedfcb"}
{"content": "Καλλιέργησε σχέσεις με συναδέλφους, συνεργάτες, εργαζόμενους. Γνώρισέ τους, συζήτα μαζί τους και για άλλα θέματα. Συνδέσου! Υποστήριξε τον/την συνεργάτη, συνάδελφο, εργαζόμενο/η στο ξαφνικό λάθος: Δείξε νοιάξιμο, ανησυχία, συμπόνοια. Ρώτησε τι συμβαίνει; Τι υπάρχει που τον απασχολεί και που δεν είναι άμεσα προφανές; Να είσαι πάντα εκεί, διαθέσιμος/η και πρόθυμος/η. Να τους στηρίζεις, όταν το χρειάζονται περισσότερο, με όποιο τρόπο το χρειάζονται: ως ρυθμιστής στις μεταξύ τους σχέσεις και αναπόφευκτες συγκρούσεις, κάνοντας «μικρο-διαχείριση» ζητημάτων, ή «βγαίνοντας μπροστά» και στηρίζοντάς τους σε μια δύσκολη επαγγελματική συνάντηση. Να αναδεικνύεις τα καλά τους στοιχεία. Να τους βοηθάς να ανασύρουν και να αναπτύσσουν στοιχεία όπως αρετή, ηθική ακεραιότητα, κ. (Cameron, 2008). Υπογράμμισε τις αξίες πίσω από τις συμπεριφορές και όχι μόνο τις ίδιες τις συμπεριφορές.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "c6afc6e09397de77310c3b57922fdc4f"}
{"content": "Να ενθαρρύνεις θετικά συναισθήματα και θετικές συναλλαγές στο χώρο εργασίας. Να συνεργάζεσαι καλά με όλους και να προωθείς και να συμμετέχεις σε ομαδική εργασία και συνεργασία. Να βεβαιώνεσαι ότι δίνεις θετική ανατροφοδότηση. Τα παρακάτω βήματα θα σε βοηθήσουν να το πετύχεις: Ταυτίσου με αυτόν που μιλάς: Πώς θα αισθανόσουν εάν άκουγες αυτά που του λες; Εξήγησε τον στόχο του feedback. «Για να σε συγχαρώ. Για να σε βοηθήσω. Για να δεις πού πρέπει να εστιάσεις στην προσπάθειά σου, για να σε ενθαρρύνω να αξιοποιήσεις τις υπάρχουσες δεξιότητές σου», κ. Επικεντρώσου στο μέλλον. Βοήθησε τον συνεργάτη, υφιστάμενο, συνάδελφο να σχεδιάσει το επόμενο βήμα του. Εκφράσου και εξωλεκτικά! Δείξε με την έκφραση του προσώπου σου ή με τον τρόπο που νεύεις, που κάθεσαι ότι «είσαι μαζί» με αυτόν που μιλάς!", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "d8757f0ed15cb03c251a24718a7d2891"}
{"content": "Χαμογέλασε, γύρε ελαφρά το σώμα σου προς την κατεύθυνσή του, δείξε με τις κινήσεις του προσώπου ή του σώματος ότι παρακολουθείς τον ακροατή σου. Η εξωλεκτική επικοινωνία επηρεάζει την επικοινωνία με τους γύρω μας περισσότερο από το περιεχόμενο του ίδιου του λόγου μας. Επίλεξε φιλικό και εμψυχωτικό τόνο στη φωνή σου. Εστίασε και ανάδειξε στο θετικό και απόφυγε το αρνητικό και τις επικριτικές εκφράσεις. 30 Να θυμάσαι να ζητάς και εσύ ανατροφοδότηση! Να ζητάς να σου καθρεφτίσουν τη συμπεριφορά σου. Να παρακολουθείς λεκτικά και εξωλεκτικά ό,τι λέγεται. Να φτιάχνεις συνθήκες για απρόσκοπτη, ειλικρινή, με επιχειρήματα και στόχους, ανατροφοδότηση.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "224a429dee5ffe03e4bb1c5acca83f9f"}
{"content": "Να αποτυπώνεται η ανατροφοδότηση στην εκ των υστέρων συμπεριφορά σου με κάθε τρόπο: Συμπεριφορικές αλλαγές, λεκτική υπογράμμιση των λαθών, παραλείψεων, αβλεψιών που σου «διέφευγαν» και του κόστους αυτών, λεκτική υπογράμμιση των κερδών από τις επισημάνσεις και διορθώσεις αυτών, έκφραση εκτίμησης προς τους συναδέλφους, συνεργάτες, εργαζόμενους, που σου έδωσαν αυτήν την ευκαιρία μέσω της ανατροφοδότησης. Εάν έχετε μια σοβαρή σωματική ασθένεια “Αnyone who has a why to live for can bear almost any how” Friedrich Nietzche Οι σωματικές ασθένειες είναι ένα αναπόφευκτο κομμάτι της ζωής, σε πολλές περιπτώσεις απειλητικό για την ίδια την ύπαρξη. Μια δύσκολη διάγνωση ενέχει πιεστικές προκλήσεις και μακροχρόνιες συνέπειες για το ίδιο το άτομο που νοσεί, την οικογένειά του και τον ευρύτερο κοινωνικό περίγυρο.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "f2f17abcc1af4554fbc4f03df6c1cbfe"}
{"content": "Μπορεί να κλονίσει όλες τις πλευρές της ζωής του, ανατρέποντας την πορεία της και αποσταθεροποιώντας κάθε αίσθηση ασφάλειας, πρόβλεψης και υπάρχουσας τάξης. Και ενώ οι αρνητικές συνέπειες της ασθένειας χρειάζονται εντοπισμό και αντιμετώπιση, πάραυτα οι δυνάμεις και οι δυνατότητες του ατόμου δεν εξαντλούνται στην ασθένεια. Μέσα από το τραύμα της νόσου, από την αναγνώριση των περιορισμών της ανθρώπινης φύσης, αναδύεται συχνά μια μετασχηματιστική δύναμη που φέρνει τον ασθενή σε επαφή με τις κρυμμένες ικανότητές του και την αναζήτηση καινούργιου νοήματος στην ζωή.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "86e7229a5191651012c49dd1139d6086"}
{"content": "Εάν ανήκετε και εσείς σε αυτή την ομάδα, εάν αντιμετωπίζετε κάποια χρόνια ή σοβαρή ασθένεια όπως μια μορφή καρκίνου, σακχαρώδη διαβήτη, ένα αυτοάνοσο νόσημα, τότε οι πληροφορίες που θα βρείτε σε αυτό τον Οδηγό μπορούν να συνδράμουν στην προσπάθεια να ανακτήσετε την ελπίδα σας, την θετική σας σκέψη, την αίσθηση ότι δεν είστε αβοήθητος, την ευγνωμοσύνη για το τώρα. Ακόμα και αν η αισιοδοξία σας και η ψυχική σας ευημερία βρίσκονται σε χαμηλά επίπεδα, ακόμα και αν έχετε περισσότερο άγχος ή καταθλιπτική διάθεση, οι παρεμβάσεις της Θετικής Ψυχολογίας μπορούν να σας βοηθήσουν. Η ψυχική ευημερία σε άτομα που πάσχουν από σωματικές νόσους είναι ιδιαίτερα σημαντική. Έχει βρεθεί ότι σχετίζεται με μειωμένη θνησιμότητα, ακόμα και σε ασθενείς που εμφανίζουν καταθλιπτική συμπτωματολογία.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "370d80bcc376b0636bfbbae402efed40"}
{"content": "Η σημαντική αυτή επίδραση αποδίδεται στην υιοθέτηση ευεργετικών για την υγεία συμπεριφορών, όπως η σωματική άσκηση, η υγιεινή διατροφή, η αποχή από το κάπνισμα και η σωστή χρήση των φαρμάκων. Τα ευρήματα μελετών αποδεικνύουν ότι οι ασθενείς με πιο σοβαρή ιατρική συν 31 νοσηρότητα μπορούν να ωφεληθούν εξίσου με εκείνους με υψηλότερα επίπεδα υγείας, παρόλο που οι παρεμβάσεις της Θετικής Ψυχολογίας δεν στοχεύουν άμεσα παρά μόνο έμμεσα στην ανακούφιση από την ψυχολογική δυσφορία. Επομένως, ίσως να ξεκινήσετε να: Ενημερωθείτε για την ασθένεια σας από τον/ους γιατρούς σας. Η γνώση οπλίζει με λύσεις και δημιουργεί ελπίδα. Μάθετε για την θεραπεία, για τα φάρμακα, για τις παρενέργειες. Η γνώση δημιουργεί ασφάλεια. Φροντίσετε τον εαυτό σας. Συνδεθείτε με τα πρόσωπα γύρω σας, να πάρετε υποστήριξη και υποστηρίξετε.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "38c2046c54908e05211c74d43bcb291b"}
{"content": "Διατηρήσετε την ελπίδα σας και την θετική σκέψη. Αναγνωρίσετε τα συναισθήματά σας, αποδεχτείτε τα και δείτε την ζωή με περισσότερη αισιοδοξία. Εκφράσετε ευγνωμοσύνη για κάθε θετικό που σας συμβαίνει. Εκφράσετε ευγνωμοσύνη σε κάθε συμπεριφορά των άλλων που σας κάνει να αισθάνεστε καλά. Αναζητήσετε το νόημα που έχει για εσάς η εμπειρία σας με την ασθένεια. Ίσως σας δώσει ένα νέο κίνητρο και μια νέα δύναμη για να συνεχίσετε. Αξιοποιείστε τις παρεμβάσεις διαλογισμού. Έχει βρεθεί ότι βοηθούν στην επιβράδυνση του καρδιακού ρυθμού και της αναπνοής, στην αποκατάσταση της κανονικότητας της αρτηριακής πίεσης, στην αποτελεσματική διοχέτευση του οξυγόνου στο σώμα, στην μείωση της εφίδρωσης στην παραγωγή λιγότερης κορτιζόλης, γνωστής και ως ορμόνης του στρες, στα επινεφρίδια, και στην αύξηση της δημιουργικότητας.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "aa83b977c0f9f6a73682bbf38da8dfc9"}
{"content": "Εάν έχετε μια σοβαρή ψυχική ασθένεια «Εάν θέλετε να σας χαμογελάσει η ζωή, πρώτα χαρίστε της την καλή σας διάθεση» Βento de Spinoza ή Benedictus de Spinoza Η αντιμετώπιση και η θεραπεία της ψυχικής ασθένειας είναι ο κύριος στόχος εάν πάσχετε από μια ψυχική ασθένεια. Ανάλογα με το πρόβλημα που αντιμετωπίζετε, η ψυχοθεραπεία ή/και η φαρμακευτική θεραπεία θα σας βοηθήσουν να απαλλαγείτε από τα συμπτώματα που σας ταλαιπωρούν και να συνεχίσετε την ζωή σας. Η έννοια της Θετικής Ψυχολογίας σχετίζεται με την αντίληψη πέρα από την ψυχική ασθένεια. Όπως ίσως ήδη γνωρίζετε, η απουσία ψυχικής ασθένειας δεν σημαίνει εξ ορισμού ότι υπάρχει μια θετική ψυχολογική κατάσταση, μια κατάσταση ψυχικής ευημερίας.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "37166e63090351850d7548ed2ac88efc"}
{"content": "Η Θετική Ψυχολογία 32 επιδιώκει να καταλάβει τι κάνει τη ζωή να αξίζει να την ζήσει κανείς και ενθαρρύνει την αξιοποίηση των ψυχικών δυνάμεων που βρίσκονται σε κάθε άνθρωπο για να αντιμετωπίσει τις προκλήσεις και να δημιουργήσει ουσιαστικές εμπειρίες ζωής. Οι παρεμβάσεις της, έχουν βρεθεί να βοηθούν στην μείωση της κατάθλιψης και στην προαγωγή της ψυχικής ευημερίας, τόσο σε άτομα με ψυχικές νόσους όσο και με σωματικές. Εάν ένα άτομο δεν αναγνωρίζει τις ικανότητές του και την αξία του μέσα στο κοινωνικό περίγυρο, πέρα από την όποια ασθένειά του, είναι πιο ευάλωτο στα περιβαλλοντικά ερεθίσματα και δυσκολεύεται να διαχειριστεί το στρες και να προσαρμοστεί σε νέες καταστάσεις.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "a4f99eef2fbeceeb6aaee0c466b50054"}
{"content": "Χρειάζεται λοιπόν – πέρα από την ασθένεια- να ανακαλύψει ψυχικές πηγές και δυνατότητες και να ενθαρρυνθεί στην αξιοποίηση αυτών, για να αντιμετωπίσει τις προκλήσεις της ζωής και της ασθένειας μέσα σε αυτήν, καθώς και για να δημιουργήσει ουσιαστικές εμπειρίες ζωής. Ως εκ τούτου: Aκολουθείστε πιστά τις οδηγίες του θεράποντος ιατρού σας για την φαρμακευτική θεραπεία. Τηρείστε όλα τα ραντεβού σας. Συνεργαστείτε μαζί του για το νόημα των φαρμάκων και της θεραπείας. Επικοινωνήστε του τις παρατηρήσεις σας για την επίδραση των φαρμάκων και ό,τι νιώθετε μέσα σε αυτό ως βοηθητικό στον εαυτό σας. Τηρείστε τις οδηγίες. Συζητείστε μαζί του τις προτάσεις και κάθε του οδηγία. Θυμηθείτε ότι η πορεία προς την ανάρρωση κάθε ασθένειας είναι προσωπική και επηρεάζεται από μια σειρά ατομικών και περιβαλλοντικών παραγόντων.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "64848f2b2572ea88e8422c06b6dc5ba4"}
{"content": "Το κάθε άτομο, μέσα από μια δυναμική διαδικασία, επιτυγχάνει διαφορετικά αποτελέσματα και σε διαφορετικό χρόνο. Ακολουθείστε – αν προταθεί- από τους ειδικούς, ψυχοθεραπεία. Θυμηθείτε ότι αποτελεί μια δυναμική διαδικασία, που θα σας δώσει την ευκαιρία να βρείτε τα δυνατά σας σημεία, να αναγνωρίζετε πηγές δύναμης μέσα σας, να μάθετε να σχετίζεστε με έναν πιο λειτουργικό τρόπο με τους άλλους γύρω σας, να βελτιώσετε την αυτοεικόνα σας και συνακόλουθα να αυξήσετε το συναίσθημα του ανήκειν και της προσωπικής αξίας. Βρείτε τι, κατά τη γνώμη σας, αξίζει, ποια πράγματα στη ζωή έχουν για εσάς νόημα. Συνδέστε το νόημα αυτό με συγκεκριμένες συμπεριφορές και αναπτύξτε τις. Αξιοποιείστε την τεχνολογία προς όλες τις κατευθύνσεις για να συνδεθείτε με πρόσωπα, ομάδες ή/και δραστηριότητες στις οποίες βρίσκετε νόημα και μπορείτε να συμμετέχετε.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "4649bbf450a2535dc192946629e07121"}
{"content": "Βρείτε ομάδες αθλητικών δραστηριοτήτων ή κοινών ενδιαφερόντων ή συγγραφής κειμένων ή θεατρικές ομάδες ή χορευτικές ή απλώς δικτύωσης και μοιράσματος σκέψεων, κειμένων ή ό,τι σας ταιριάζει- στις γνώσεις σας και στις δυνατότητές σας και σας «κάνει νόημα». Αξιοποιείστε ό,τι σας κάνει να νιώθετε πιο «Εγώ» και σας γεμίζει δύναμη και αισιοδοξία. Καλλιεργήστε την ελπίδα. Συνδέεται άμεσα με το αν κάποιος πιστεύει ότι η ανάρρωση είναι εφικτή. Το να έχετε ελπίδα θα αυξήσει το κίνητρο σας να την επιδιώξετε. Για να ελπίσετε πρέπει να αρχίσετε να καταφέρνετε πράγματα: Οπότε, ένα βήμα τη φορά, με βάση το τι μπορείτε και να «χτίζετε» πάνω σε αυτό, με επιμονή και υπομονή, με αναμονή για το «λάθος» ώστε να δείτε τι μάθατε από αυτό, κ.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "c45167e0b5997f813c8b5a5eecdbd2ac"}
{"content": "Χρησιμοποιείστε τις οδηγίες και τις ασκήσεις, όπως αυτές περιγράφονται στα αρχικά κεφάλαια αυτού του Οδηγού. Μην προσπαθήσετε να είστε με το ζόρι θετικοί. «Θετικός άνθρωπος» ή «θετική στάση» είναι οι έννοιες που συνδέονται ευθέως με κέφι και μεράκι 33 ζωής, με αίσθηση προσφοράς, ευγνωμοσύνης και συμπόνιας, και που θα σας βοηθήσουν να αναγνωρίζετε όσα καταφέρνετε και όσα θετικά σας συμβαίνουν (Park, 2016). Το να μην θέσετε ως αποκλειστικό στόχο τη θετικότητα μπορεί να επιτρέψει μεγαλύτερη συνολική ικανοποίηση.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "cea712c5ab9c67adc04b437bd3d6f2eb"}
{"content": "Εάν σε αυτό το εγχειρίδιο αναζητάτε τρόπους για να βελτιώσετε τη σχέση με την/ον σύντροφό σας “The world of the happy is quite different from the world of the unhappy” Ludwig Wittgenstein Οι υγιείς διαπροσωπικές σχέσεις και η σωστή επικοινωνία αντιπροσωπεύουν ίσως τις πιο ζωτικές πτυχές της ανθρώπινης εμπειρίας και αναπόσπαστο κομμάτι της υγείας και της ευημερίας. Πολλές μελέτες αποδεικνύουν ότι υπάρχει σταθερά μια σημαντική σχέση μεταξύ ποιοτικών κοινωνικών σχέσεων και βελτιωμένης υγείας. Η μοναχική ζωή, καθώς και η κοινωνική απομόνωση, συνδέονται με προβλήματα υγείας, όπως καρδιολογικές νόσους και μικρότερο προσδόκιμο ζωής, καθώς και με προβλήματα ψυχικής υγείας, όπως η κατάθλιψη. Όλα τα ερευνητικά δεδομένα υπογραμμίζουν τη σημαντικότητα του συνδέεσθαι και δη τη σημαντικότητα του να βρίσκεσαι σε μια σταθερή και υγιή, δηλαδή λειτουργική προσωπική σχέση.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "55ec74f21069f0053b94b02216581d43"}
{"content": "Το να είσαι ευτυχισμένος σε μια σχέση απαιτεί δεσμευμένη προσπάθεια και είναι μια δια βίου διαδικασία. Ορισμένοι συγγραφείς θεωρούν την Θετική Ψυχολογία «κλειδί» για μια ευτυχισμένη σχέση ή/και τη βάση των συνηθειών και της οπτικής για τον άλλο, που συμβάλλει σε μια υγιή σχέση. Μια πληθώρα ασκήσεων επιδιώκουν να βοηθήσουν στη βελτίωση των σχέσεων των ζευγαριών. Με τον χρόνο και την εξάσκηση τα αποτελέσματά τους κάνουν όλο και πιο εύκολη την σχέση του ζευγαριού. Ενδεικτικά παραθέτουμε τέσσερεις συγκεκριμένες στρατηγικές της Θετικής Ψυχολογίας που αποδεικνύονται σημαντικές για την ευημερία των σχέσεων των ζευγαριών: Την προώθηση ενός υγιούς και όχι εμμονικού πάθους. Η ένταση και η επικοινωνία των συναισθημάτων είναι απαραίτητο και πολύτιμο στοιχείο μιας σχέσης. Πάραυτα είναι σημαντικό να υπάρχει αυτοέλεγχος ώστε το πάθος να μην γίνεται καταστροφικό.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "5b397150b049800718fc0b31d3df32ae"}
{"content": "Για παράδειγμα, «Εγώ ζηλεύω» με οδηγεί να δω και να αποδεχτώ το «Πόσο σημαντικός/ή είσαι για μένα», ενώ το «Με προσβάλεις/Με υποτιμάς/Με παρατάς/Δεν σε νοιάζει, κ.» οδηγεί σε εμμονικές αντιπαραθέσεις ομοιοστατικού και ενίοτε καταστροφικού χαρακτήρα. Την καλλιέργεια θετικών συναισθημάτων. Πολλά ζευγάρια έχουν τη συνήθεια να σκέφτονται ότι ξέρουν όλα όσα χρειάζονται για τον σύντροφό τους και δεν αφιερώνουν χρόνο για να κάνουν ερωτήσεις ή για να «ακούνε» τον άλλο, όπως έκαναν στην αρχή της σχέσης. Είναι 34 σημαντικό να παραμένετε πάντα γεμάτοι περιέργεια για το σύντροφό σας και να δείχνετε την επιθυμία να κατανοήσετε ο ένας τον άλλον, καθώς η σχέση σας μεγαλώνει και εξελίσσεται.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "1a26d8ef3e9d8f57c4de6e4bec297f2e"}
{"content": "Στους γρήγορους σύγχρονους ρυθμούς της καθημερινότητας συχνά πορεύεται κανείς με «αυτόματα πιλότο», καταλήγοντας να μην παρατηρεί και να εκτιμά τον σύντροφό του και τις απλές χαρούμενες στιγμές της ζωής. Για να έχετε μια επιτυχημένη σχέση, είναι βασικό να αναζητάτε και να απολαμβάνετε τις μικρές, καθημερινές θετικές αλληλεπιδράσεις, αντί να περιμένετε τις σημαντικές περιστάσεις για να σχετιστείτε ουσιαστικά. Επιβραδύνετε και αφιερώστε χρόνο για να συμμετέχετε σωστά στα πράγματα που συμβαίνουν στον σύντροφό σας, αντί να αφήσετε την ευκαιρία να ξεγλιστρήσει. Μελέτες της Θετικής Ψυχολογίας δείχνουν ότι όταν ακόμα και απλές συνήθειες, όπως η καλή ανταπόκριση στην/στον σύντροφο σας την ώρα που επιστρέφει στο σπίτι, ασκούνται επανειλημμένα, πραγματικά προσθέτουν στην σχέση και με την πάροδο του χρόνου οδηγούν και τους δύο συντρόφους σε αυξημένη ικανοποίηση.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "417d480a9f06e4424160bd3b32a1133b"}
{"content": "Το να αφιερώνετε χρόνο για να απολαύσετε εμπειρίες μαζί. Ο καθένας διατηρεί την διαφορετικότητά του σε μια σχέση, χρειάζεται όμως κοινός χρόνος και δραστηριότητες που μοιράζονται οι σύντροφοι μαζί και ενώνουν το ζευγάρι. Σε κάποιες μπορεί οι επιθυμίες να ταυτίζονται, πόσα ζευγάρια, για παράδειγμα, βλέπετε μαζί σε ένα θερινό κινηματογράφο. Ορισμένες από αυτές μπορεί να είναι συμπληρωματικές, όπως εάν ενδιαφέρεται ο ένας για την ιστορία και ο άλλος για την θάλασσα, μία σύνθεση θα ήταν μια εκδρομή σε ένα ιστορικό τόπο, από όπου εύκολα θα μπορέσει κανείς να βρεθεί στην συνέχεια για κολύμπι. Το να επικεντρωθείτε στην εύρεση του καλού στην σχέση σας. Αναζητήστε ο ένας τα «δυνατά» σημεία που συνεισφέρει στη σχέης ο άλλος. Προσπαθήστε να εστιάσετε στο τι πηγαίνει καλά στην σχέση παρά στις δυσκολίες.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "93de89475361ea4aecbf1aea2cfb1125"}
{"content": "Οι έρευνες δείχνουν ότι τα ζευγάρια που εργάζονται για την ανάπτυξη του καλού στις σχέσεις τους τείνουν να έχουν ισχυρότερους και πιο ικανοποιητικούς δεσμούς από εκείνα που επικεντρώνονται στα προβλήματα και στην επίλυση τους. Ένας τρόπος για να εστιάσετε στο καλό είναι να προσδιορίσετε τα μοναδικά πλεονεκτήματά σας και εκείνα της/του συντρόφου σας. Βασιστείτε στα 24 θετικά χαρακτηριστικά (βλ. σελ. 9) που χρησιμοποιεί η Θετική Ψυχολογία, και τα οποία, σύμφωνα με την θεωρητική αυτή προσέγγιση, τα έχουν όλοι σε διαφορετικό βαθμό. Εσείς και η/ο σύντροφός σας μπορείτε να ανακαλύψετε, ο ένας στον άλλο, τα πιο δυνατά από αυτά και να εντοπίσετε το μοναδικό αυτό θετικό προφίλ. Στην συνέχεια, η άσκηση που μπορείτε να κάνετε, είναι να βλέπετε τον σύντροφό σας μέσα από τα «γυαλιά» του θετικού του προφίλ.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "aaf45a34d9886509125b391f68c09698"}
{"content": "Η τεχνική αυτή θα σας βοηθήσει να συνειδητοποιήσετε ότι δεν υπάρχει σωστός ή λάθος τρόπος για να κάνετε τα πράγματα, αλλά πολλοί διαφορετικοί τρόποι για να πορευθεί κανείς στην ζωή και στον κόσμο. Με την οπτική αυτή θα μπορέσετε να διαχειριστείτε θετικά ειδικά τις δύσκολες ή δυσάρεστες στιγμές. Μια άλλη άσκηση είναι να επιλέγετε ένα θετικό χαρακτηριστικό στοιχείο του καθενός σας και να οργανώνετε μια «συνάντηση» με στόχο να εξασκήσετε αυτά τα χαρακτηριστικά μαζί. Είναι καθοριστικό να μην επικεντρώνεται κανείς στο να είναι ευτυχισμένος όλη την ώρα. Εξαναγκάζοντας τον εαυτό μας να είμαστε ευτυχισμένοι συχνά υπονομεύουμε την προσπάθειά 35 μας και αυτό μας κάνει να νιώθουμε χειρότερα. Αντί για εμμονή για την ευτυχία, οι μελέτες διευκρινίζουν ότι είναι καλύτερα να δίνει κανείς προτεραιότητα στην θετικότητα.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "14369732992d9b6d79473b286428de17"}
{"content": "Και τέλος, εάν σε αυτό το εγχειρίδιο ψάχνετε «απλά» τρόπους να βελτιώσετε τη ζωή σας “Happiness is the highest form of health” Dalai Lama Η Θετική Ψυχολογία δεν είναι το φάρμακο για κάθε πρόβλημα. Συνδέεται όμως ευθέως με την ανάπτυξη εσωτερικών, ψυχικών, πηγών με στόχο την ψυχική σταθερότητα και την ψυχική ικανοποίηση. Οι μελέτες δείχνουν ότι οι άνθρωποι νιώθουν ευτυχισμένοι, όταν αναπτύσσουν τις εσωτερικές τους δυνάμεις και ικανότητες. Τρεις διαφορετικές διαστάσεις περιλαμβάνονται στην προσπάθεια αυτή: Απολαύσεις. Αφορά όλα όσα απολαμβάνει ο άνθρωπος. Επαφή με τους άλλους, κοινωνικότητα, σεξ, πολυτέλεια, ένα ωραίο αντικείμενο όπως αυτοκίνητο, κόσμημα, διακοπές σε ένα ονειρεμένο μέρος. Η ευτυχία είναι έντονη, αν και αφορά στιγμές και όχι συνεχές, και χρειάζεται να αναζητά κανείς συνεχώς καινούργια ερεθίσματα ζωής. Ενδιαφέροντα.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "d156532b27319a088a252595c714ecaa"}
{"content": "Επιλέξτε κάτι που σας αρέσει πολύ να κάνετε και αφοσιωθείτε σε αυτό. Αφοσιωθείτε, ασχοληθείτε με αυτό, συγκεντρωθείτε τόσο που να έχετε την αίσθηση ότι σταματά ο χρόνος, όταν ασχολείστε, ότι δεν υπάρχει τίποτα να σας αποσπάσει την προσοχή την ώρα εκείνη. Μπορεί να είναι οτιδήποτε, εσείς επιλέγετε. Για κάποιους η αφοσίωση αυτή αφορά στην εκμάθηση ενός μουσικού οργάνου, στο τρέξιμο αποστάσεων, στην συναρμολόγηση των puzzle, στον μοντελισμό, στο παίξιμο χαρτιών. Για κάποιους μπορεί να αφορά στην αφοσίωση στην φροντίδα του κήπου τους ή αντίθετα σε κάποιο extreme sport βρεθεί σε μελέτες ότι η ψυχική ευδαιμονία που θα νιώσετε από την ενασχόλησή σας αυτή έχει μεγάλη διάρκεια στον χρόνο. To νόημα στην προσφορά. Πολλοί άνθρωποι αναζητούν ένα νόημα στην ζωή τους.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "ba1e29629cc75ede006a46c340aeff98"}
{"content": "Όταν αντιμετωπίζουν μια σοβαρή ασθένεια, κάποιοι στρέφονται στον Θεό. Όταν ξεσπάσει πόλεμος, κάποιοι στρέφονται στους αρχηγούς του κράτους ή του στρατού και αλληλοβοηθούνται. Όταν υπάρχει μια τρομοκρατική επίθεση, κάποιοι στέκονται αλληλέγγυοι και ελπίζουν στην καλοσύνη της ανθρωπότητας. Στην εποχή της λοίμωξης Covid-19 που διανύουμε, αρκετά άτομα κινητοποιήθηκαν ακόμα περισσότερο προς σύνδεση με τους άλλους, προσφορά και αλληλεγγύη. Κάποιοι προσέφεραν, νοιάστηκαν, φρόντισαν έναν γείτονα, έναν ηλικιωμένο, έναν άστεγο. Κάποιοι συμμετείχαν σε ομάδες, πρωτοβουλίες και οργανώσεις, που βοηθούσαν ποικιλοτρόπως τους συνανθρώπους. Η 36 αναζήτηση ενός νοήματος σε κάτι μεγαλύτερο από τον εαυτό μας, γεννά θετικά συναισθήματα. Είτε το νόημα εμπεριέχει τον διπλανό μας, είτε ένα κοινωνικό σύνολο, είτε τον πλανήτη, είτε το καλό της ανθρωπότητας, οι στιγμές προσφοράς διακατέχονται από άφατη ικανοποίηση, γαλήνη ακόμα και δέος.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "e5e51ed453bb7c66530252c186961385"}
{"content": "Η ψυχική ανάταση που ακολούθως προκαλείται, διατηρείται μακροχρόνια. Επίλογος H κρίση, εντός μας και εκτός, η οποία προκλήθηκε από την απειλή της πανδημίας Covid-19, μπορεί να αποτελέσει μια ευκαιρία. Μια ευκαιρία να ξανασκεφτεί κανείς ποιος είναι και να αναζητήσει καινούργια νοήματα στην ζωή. Ελπίζουμε ότι η Θετική Ψυχολογία και οι παρεμβάσεις που βρήκατε στον Οδηγό αυτό να σας βοηθήσουν στην προσπάθεια αυτή! Βιβλιογραφία Πηγή έμπνευσης για την δημιουργία αυτού του Οδηγού αποτέλεσαν οι ομιλίες του Μartin Seligman “Flourishing– a new understanding of wellbeing»: https://www/watch?v=e0LbwEVnfJA και https://ed/lessons/martin- seligman-on-positive-psychology, καθώς και το διαδικτυακό portal: www Πρόσθετες πηγές αποτέλεσαν οι εξής: Adams, N., & Grieder, D. (2005). Treatment planning for person-centered care: The road to mental health and addiction recovery. Elsevier Academic Press Αnderson, C., M. (2001).", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "38e9f0d37f909dc8e16c78eadc3216db"}
{"content": "(2018) Η επίδραση των θετικών παρεμβάσεων ψυχολογίας στην ευεξία και την αγωνία σε κλινικά δείγματα με ψυχιατρικές ή σωματικές διαταραχές: Μια συστηματική ανασκόπηση και μετα-ανάλυση BMC.Ψυχιατρική, 18(1):211-216. https://doi/10/s12888-018-1739- 2 Clark JL, Algoe SB, Green MC. (2017). Social Network Sites and Well-Being: The Role of Social Connection. Τρέχουσες κατευθύνσεις στην Ψυχολογική Επιστήμη, 27(1):32-37. https://doi/10/0963721417730833 Dabbrun M. & Dubuy AL (2014). Θετική παρέμβαση ψυχολογίας μεταξύ των μακροχρόνια ανέργων και των αποτελεσμάτων της στην ψυχολογική αγωνία και την ευεξία. American Counseling Association. https://www/positive- sociology-interventions/#workplace Diener, E., & Seligman, M. E. (2002). Very Happy Peopy Science, 13:81-84.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "ae7c5fe4e7d3cc330481a819f302d197"}
{"content": "Η προτίμηση για εμπειρίες πάνω από αποκτήματα: Μέτρηση και κατασκευή επικύρωσης της κλίμακας Experiential Buying Tendency. The Journal of Persitive Psychology, 7(1):57- 71. https://doi/10/17439760 Ivers, N., Johnson, D., Clarke, Ph., Berry, R. (2016). The Relation Between Mindfulness and Multicultural Conseiling Competition. Journal of Counseling & Development, 94(1). https://doi/10/jcad John Hopkins Psych1atry Guide: Managing stress and Coping with Covid19, J. E., Burlingame, G. M., Olsen, J. A., Davies, D. R., & Glead_Stress_and_Coping_with_COVID_19 Wisholance.", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "e52d6c7dde4e1337015d1a05950ea772"}
{"content": "Η επιρροή των αυθεντικών ηγετικών συμπεριφορών στην εμπιστοσύνη και τα αποτελέσματα της εργασίας του προσωπικού υγειονομικής περίθαλψης. Journal of Leadership studies. https://doi/10/jls Wood, A., Froh, J., & Geraghty, A. (2010). Ευγνωμοσύνη και ευεξία: Μια ανασκόπηση και θεωρητική ολοκλήρωση. Κλινική Ψυχολογία Ανασκόπηση, 30:890-905. https://doi: 10/j. 2010 Wooley, L., Caza, A., Levy, L. (2011). Αυθεντική Ηγεσία και Ανάπτυξη Ακολουθών: Ψυχολογική Πρωτεύουσα, Θετικό Κλίμα Εργασίας και Φύλο. Journal of Leadership & Organizational Studies, 18(4):438-448 https://doi:10/1548051810382013", "content_type": "text", "score": null, "meta": {"filename": "covid19-Odigos_THetikis_PSychologias"}, "id_hash_keys": ["content"], "embedding": null, "id": "851125994a55dbf80fb32724eb663ea1"}
{"content": "«ΠΡΟΓΡΑΜΜΑ ΠΡΟΑΓΩΓΗΣ ΨΥΧΙΚΗΣ ΥΓΕΙΑΣ ΣΕ ΕΥΠΑΘΕΙΣ ΠΛΗΘΥΣΜΟΥΣ» (Το έργο χρηματοδοτείται από την ΠΕΡΙΦΕΡΕΙΑ ΑΤΤΙΚΗΣ) Ο∆ΗΓΟΣ ΨΥΧΟΚΟΙΝΩΝΙΚΩΝ ΠΑΡΕΜΒΑΣΕΩΝ ΓΙΑ ΤΟ ΠΡΟΣΦΥΓΙΚΟ ΖΗΤΗΜΑ ΤΗΝ ΕΠΟΧΗ ΤΗΣ ΠΑΝ∆ΗΜΙΚΗΣ ΚΡΙΣΗΣ ΤΟΥ COVID-19 Επιµέλεια Μίνα Μαρούγκα, Φοίβος Κολοβός, Άννα Μπεχράκη, Μαρίνα Οικονόµου I. Το προσφυγικό και µεταναστευτικό ζήτηµα την εποχή του Covid-19 Στη νέα πραγματικότητα όπου κληθήκαμε βίαια να προσαρμοστούμε όλοι ανεξαιρέτως, επαναλαμβάνουμε καθημερινά ότι οι άνθρωποι πρέπει να κάνουν προσεκτικές επιλογές για να διασφαλίσουν την καλή τους υγεία. Ξεχνάμε όμως να πούμε ότι για να κάνει κάποιος επιλογές πρέπει να έχει και τη δυνατότητα να τις κάνει. Η αποτελεσματική αντιμετώπιση του Covid-19 αποτελεί, στον παρόντα χρόνο, πορεία σε αχαρτογράφητα ύδατα, δεδομένης της απουσίας εμβολίου.", "content_type": "text", "score": null, "meta": {"filename": "covid19-ODIGOS_GIA_TO_PROSFYGIKO_ZITIMA"}, "id_hash_keys": ["content"], "embedding": null, "id": "e65b1173a272ff381f74f709030ef488"}
{"content": "Κι αν σε μια πρώτη ανάγνωση η πανδημία δεν εξαιρεί κανέναν από το ταμπλό των πιθανοτήτων που ορίζει η επιδημιολογική της διάσταση, ωστόσο κουβαλά διαφορετικό αρνητικό φορτίο για τους πιο ευάλωτους πληθυσμούς είτε για λόγους υγείας, είτε για κοινωνικούς λόγους κι ακόμα περισσότερο για όσους βρίσκονται στο περιθώριο της κοινωνίας. Την ώρα που οι χώρες αγωνίζονται να βγουν από τη δίνη της εξάπλωσης του ιού και να διασφαλίσουν την οικονομία τους, η δραματική κατάσταση των ανθρώπων που έχουν τραπεί σε φυγή λόγω πολέμου, συγκρούσεων και διώξεων επιδεινώνεται ακόμα περισσότερο με θεμελιώδεις κανόνες του προσφυγικού δικαίου και του δικαίου ανθρωπίνων δικαιωμάτων να επαπειλούνται.", "content_type": "text", "score": null, "meta": {"filename": "covid19-ODIGOS_GIA_TO_PROSFYGIKO_ZITIMA"}, "id_hash_keys": ["content"], "embedding": null, "id": "d2ac2f525a5aa48efa7a1ce155d8b7a4"}
{"content": "ΕΘΝΙΚΟ ΚΑΙ ΚΑΠΟΔΙΣΤΡΙΑΚΟ ΠΑΝΕΠΙΣΤΗΜΙΟ ΑΘΗΝΩΝ ΙΑΤΡΙΚΗ ΣΧΟΛΗ Α΄ ΨΥΧΙΑΤΡΙΚΗ ΚΛΙΝΙΚΗ Διευθυντής: ΚΑΘΗΓΗΤΗΣ Χ. Χ. ΠΑΠΑΓΕΩΡΓΙΟΥ Σε συνθήκες έντονου συγχρωτισμού, όπως αυτές των Προσφυγικών Δομών, η τήρηση των μέτρων ατομικής και συλλογικής υγιεινής αποτέλεσε και αποτελεί μια ιδιαίτερα δυσεπίλυτη εξίσωση. Ο ωφελούμενος πληθυσμός, ήτοι οι πρόσφυγες και μετανάστες, βίωσε, όπως όλοι μας, τον φόβο της μόλυνσης από τον ιό, ταυτόχρονα όμως και τον φόβο της μη επαρκούς περίθαλψης σε περίπτωση νόσησης αλλά και τη στοχοποίησή του ως «υγειονομικής βόμβας», παρότι τα επίσημα στοιχεία δεν έχουν -μέχρι σήμερα- επιβεβαιώσει τη συγκεκριμένη αιτίαση. Την ίδια στιγμή, το γενικευμένο «lockdown» σηματοδότησε την αδυναμία πρόσβασης σε ζωτικής σημασίας για τους ίδιους υπηρεσίες –π.", "content_type": "text", "score": null, "meta": {"filename": "covid19-ODIGOS_GIA_TO_PROSFYGIKO_ZITIMA"}, "id_hash_keys": ["content"], "embedding": null, "id": "99265a8436c1ff9089d2a98f37edb73f"}
{"content": "Υπηρεσία Ασύλου- , εξέλιξη που ήρθε να ενισχύσει περαιτέρω το αίσθημα αβεβαιότητας που η in limbo παρούσα συνθήκη ζωής τους έχει δημιουργήσει. Η συσσώρευση όλων των παραπάνω λειτούργησε και λειτουργεί ιδιαίτερα ψυχοπιεστικά, με τον ήδη ευάλωτο ωφελούμενο πληθυσμό να βρίσκεται σε συνθήκη αυξημένης ανασφάλειας, με όλα τα ψυχικά επακόλουθα που αυτή ενέχει. Μπροστά στην ανθρωπιστική κρίση που ούτως η άλλως αποτελεί το προσφυγικό ζήτημα στις μέρες μας, η κρίση των κορονοιού αναδεικνύει τη θλιβερή πραγματικότητα ότι οι ανάγκες που δημιουργούνται λόγω της έκτακτης κατάστασης για πρόσφυγες και μετανάστες, καθρεφτίζουν αυτές τις ώρες περισσότερο τις ήδη υπάρχουσες ανισότητες, παρά τις εξατομικευμένες ανάγκες των εν λόγω πληθυσμών καθαυτές.", "content_type": "text", "score": null, "meta": {"filename": "covid19-ODIGOS_GIA_TO_PROSFYGIKO_ZITIMA"}, "id_hash_keys": ["content"], "embedding": null, "id": "4e7d43673e0074755de0e6a90547a079"}
{"content": "Καθώς η επιστήμη συνεχίζει να προσπαθεί για την αντιμετώπιση και την καταπολέμηση της νόσου, οι επαγγελματίες που δραστηριοποιούμαστε στο πεδίο της ψυχικής υγείας βρισκόμαστε μπροστά σε μια ακόμα πρόκληση: να μη χάσουμε την ευκαιρία να απευθυνθούμε υποστηρικτικά στα μέλη των ευάλωτων πληθυσμών, όπως είναι οι πρόσφυγες, οι μετανάστες και οι αιτούντες άσυλο και στους φορείς που τους εκπροσωπούν κατά τη διάρκεια του Covid-19. Ταυτόχρονα να μη χάσουμε την ευκαιρία να φέρουμε με ένταση στην επιφάνεια την αναγκαιότητα συμπερίληψης του άλλου, του διαφορετικού, του ξένου. Την αναγκαιότητα να απαλλαγούμε από τη λογική του ρατσισμού και της στιγματιστικής λογικής, όποιον κι αν αφορά.", "content_type": "text", "score": null, "meta": {"filename": "covid19-ODIGOS_GIA_TO_PROSFYGIKO_ZITIMA"}, "id_hash_keys": ["content"], "embedding": null, "id": "50b9bafef33e49c19c3e2afcae7765fe"}
{"content": "Η πανδημία μπορεί να γίνει ένα κάλεσμα για αναγνώριση και αποκατάσταση των ανισοτήτων και των κοινωνικών ρήξεων, οι οποίες δημιουργούν και διαιωνίζουν τις ευαλωτότητες ανάμεσα σε συγκεκριμένες κατηγορίες περιθωριοποιημένων πληθυσμιακών ομάδων. Σήμερα, που πρωταρχικό μέλημα όλων των χωρών του πλανήτη είναι η μείωση της καμπύλης του Covid-19, ας μην ξεχάσουμε τους εκπατρισμένους. Είναι χρέος μας, ώστε να εμποδίσουμε νοσηρότητα και θνησιμότητα σε πληθυσμούς που δεν είναι σε θέση να αμυνθούν αποτελεσματικά απέναντι στην πανδημία. Σε αντίθετη περίπτωση, ο πλανήτης θα πάρει την ευθύνη του να έχει αφήσει στο κενό τους πλέον περιθωριοποιημένους. ΙΙ.", "content_type": "text", "score": null, "meta": {"filename": "covid19-ODIGOS_GIA_TO_PROSFYGIKO_ZITIMA"}, "id_hash_keys": ["content"], "embedding": null, "id": "61a93ee477243db06a8f1e3f49e6df2"}
{"content": "Ειδικοί προβληµατισµοί για δοµές φιλοξενίας προσφύγων και µεταναστών Το ξέσπασμα της πρωτοφανούς υγειονομικής κρίσης του Covid-19 καταδεικνύει τον αποκλεισμό ή/και τα εμπόδια πρόσβασης στη δυνατότητα τήρησης κανόνων υγιεινής αλλά και στα συστήματα υγείας για πρόσφυγες και μετανάστες, ανάμεσα στους οποίους οι απειλές που υψώνει ο ιός μπορεί να έχει καταστροφικές συνέπειες. Κρίνεται σκόπιμο η προβληματική και ο δημόσιος διάλογος που αφορά στην προστασία τους, να συμπεριλαμβάνει τα ακόλουθα:  Η σε βάθος γνώση και ο εντοπισμός αναφορικά με τις εν λόγω ανισότητες θα πρέπει να κατέχει πρωταρχικό ρόλο στην αντιμετώπιση της πανδημίας, με την εφαρμογή εξειδικευμένων πρωτοκόλλων ώστε να εμποδίσουμε τις περαιτέρω ανισοκατανομές στην υγεία και να καταπολεμήσουμε το στίγμα και τις διακρίσεις.", "content_type": "text", "score": null, "meta": {"filename": "covid19-ODIGOS_GIA_TO_PROSFYGIKO_ZITIMA"}, "id_hash_keys": ["content"], "embedding": null, "id": "7105af6c885f79af3ad5a648a5a8a190"}
{"content": " Αν και οι υπάρχουσες μελέτες δείχνουν ότι οι συγκεκριμένοι ευάλωτοι πληθυσμοί δεν φαίνεται να φέρουν υψηλές πιθανότητες μετάδοσης μολυσματικών ασθενειών στον υπόλοιπο γενικό πληθυσμό των χωρών που τους φιλοξενούν, ωστόσο βρίσκονται δυνητικά σε επαυξημένο κίνδυνο νόσησης από κάποια μεταδοτική ασθένεια, συμπεριλαμβανομένου του Covid-19, καθώς ζουν κυρίως σε συνθήκες συνωστισμού χωρίς πρόσβαση σε βασικές συνθήκες υγιεινής.  Ελλείψει βασικών αγαθών, όπως το καθαρό τρεχούμενο νερό και το σαπούνι, η μειωμένη παρουσία ιατρικού προσωπικού, η φτωχή πρόσβαση σε επαρκή ενημέρωση υγείας αλλά και τα εμπόδια που προκύπτουν από τη γλώσσα και την αδυναμία πρόσβασης σε διοικητικούς, οικονομικούς και νομικούς πόρους, πρόσφυγες και μετανάστες έρχονται αντιμέτωποι με πλήρη «αδυναμία άμυνας» απέναντι στην απειλή του ιού.", "content_type": "text", "score": null, "meta": {"filename": "covid19-ODIGOS_GIA_TO_PROSFYGIKO_ZITIMA"}, "id_hash_keys": ["content"], "embedding": null, "id": "6a82c62181e32cd5b5c7fb89eab2a6b9"}
{"content": " Πολλοί από τους εν λόγω πληθυσμούς ζουν, ταξιδεύουν και εργάζονται σε συνθήκες όπου η κοινωνική απόσταση και οι συνιστώμενες οδηγίες προσωπικής υγιεινής καθίστανται αδύνατες, εξαιτίας των συνθηκών απόλυτης φτώχειας που περιγράφησαν και επικρατούν σε camps, δομές και άλλες αντίστοιχες εγκαταστάσεις. Έτσι, βασικά μέτρα δημόσιας υγείας όπως ο καλός και τακτικός καθαρισμός των χεριών, ή η καραντίνα είναι εξαιρετικά δύσκολο να εφαρμοστούν κάτω από αυτές τις συνθήκες.  Στην πολυπλοκότητα της εξίσωσης, προστίθεται η αδυναμία των εθελοντών που δραστηριοποιούνται στο πεδίο να συνεχίσουν να προσφέρουν, εξαιτίας των περιορισμών που προκύπτουν από τις συνθήκες έκτακτης ανάγκης και του lockdown.", "content_type": "text", "score": null, "meta": {"filename": "covid19-ODIGOS_GIA_TO_PROSFYGIKO_ZITIMA"}, "id_hash_keys": ["content"], "embedding": null, "id": "cc40581d2492342e298210099ffe45e8"}
{"content": " Την ίδια ώρα, εκφράζονται σοβαρές ανησυχίες σε παγκόσμιο επίπεδο ότι οι χώρες-βασικοί χρηματοδότες της Ύπατης Αρμοστείας του Οργανισμού Ηνωμένων Εθνών- κύριου συντονιστή των δράσεων στα camps όλου του κόσμου, έχουν οι ίδιες πληγεί τόσο σοβαρά οικονομικά από την υγειονομική κρίση, που θα αναγκαστούν να μειώσουν τις δωρεές τους προς την Ύπατη Αρμοστεία, ώστε να ενισχύσουν τις δικές τους πληγείσες οικονομίες. Άμεσες προτεραιότητες στο ζήτημα του μεταναστευτικού- προσφυγικού την εποχή του Covid-19 Επείγουσα παγκόσμια και ισότιμη πρόσβαση στα συστήματα υγείας με ετοιμότητα και ταχεία ανταπόκριση Η πρόσβαση θα πρέπει να είναι υπαρκτή για πρόσφυγες και μετανάστες, ανεξαρτήτως ηλικίας, φύλου, ή μεταναστευτικού status (π. ύπαρξη ή όχι σχετικών εγγράφων παραμονής), συμπεριλαμβανομένης της άμεσης άρσης περιορισμών που εμποδίζουν την πρόσβαση στα πρωτοβάθμια συστήματα υγείας.", "content_type": "text", "score": null, "meta": {"filename": "covid19-ODIGOS_GIA_TO_PROSFYGIKO_ZITIMA"}, "id_hash_keys": ["content"], "embedding": null, "id": "cf8761a43238e067e3ddcefc89df0ad5"}
{"content": "Συμπερίληψη μεταναστών και προσφύγων στα μέτρα πρόληψης Οι άμεσες ενέργειες θα πρέπει να περιλαμβάνουν τη μεταφορά ανθρώπων που φιλοξενούνται σε υπερφορτωμένες δομές διαμετακόμισης και φιλοξενίας προς ασφαλέστερες συνθήκες εγκατάστασης. Επιπλέον, παύση απελάσεων και υποστήριξη της αρχής της μη-επαναπροώθησης. Προστασία του δικαιώματος στο άσυλο. Επείγουσα οικογενειακή επανένωση για τους ασυνόδευτους ανήλικους. Υπεύθυνες, διαφανείς και «συμπεριληπτικές» στρατηγικές ενημέρωσης μεταναστών Οι στρατηγικές για την ενημέρωση των συγκεκριμένων πληθυσμών θα πρέπει να περιλαμβάνουν ανθρωποκεντρική χρήση της γλώσσας, γλώσσα απεύθυνσης ακριβή, βατή και γλωσσολογικά και πολιτισμικά προσαρμοσμένη. Η καταπολέμηση του ρατσισμού και των προκαταλήψεων οφείλουν να έχουν προσέγγιση μηδενικής ανοχής και να βρίσκονται στο επίκεντρο των δράσεων των κυβερνήσεων και της κοινωνίας. Πηγή: Lancet Migration’s immediate actions urged in response to COVID-19 April 10th, 2020 ΙΙΙ.", "content_type": "text", "score": null, "meta": {"filename": "covid19-ODIGOS_GIA_TO_PROSFYGIKO_ZITIMA"}, "id_hash_keys": ["content"], "embedding": null, "id": "2358c10b9e6f1520e15738b472211987"}
{"content": "Ψυχοκοινωνικές Παρεµβάσεις εν µέσω ανθρωπιστικής κρίσης Κατευθυντήριες Οδηγίες 1. Παράµετροι Προστασίας Διασφάλιση ότι οι πρόσφυγες, οι αιτούντες άσυλο, και οι μετανάστες που βρίσκονται σε πολυπληθείς δομές, συμπεριλαμβανομένων όσων βρίσκονται στην ενδοχώρα και τα νησιά:  Έχουν εξασφαλισμένη πρόσβαση στις υπηρεσίες υγείας, στην πρόληψη, στους ελέγχους και στη θεραπεία.  Δεν στιγματίζονται ή περιθωριοποιούνται με συγκεκριμένα μεροληπτικά μέτρα. Οι ανησυχίες για την εξάπλωση του ιού δεν δικαιολογούν τη συστηματική ή αυθαίρετη χρήση της διοικητικής κράτησης.  Έχουν πρόσβαση σε έγκαιρη και ακριβή ενημέρωση και εύκολη πρόσβαση στην πληροφορία στις αντίστοιχες γλώσσες που γνωρίζουν.  Συμμετέχουν στο σχεδιασμό ετοιμότητας και πρακτικών ανταπόκρισης σε συνθήκης ξεσπάσματος του ιού στην εκάστοτε δομή που βρίσκονται.", "content_type": "text", "score": null, "meta": {"filename": "covid19-ODIGOS_GIA_TO_PROSFYGIKO_ZITIMA"}, "id_hash_keys": ["content"], "embedding": null, "id": "e6770016f8103520dca42aa9651935f"}
{"content": " Οι ταξιδιωτικοί περιορισμοί που τίθενται σε ισχύ από το εκάστοτε κράτος θα πρέπει να ισχύουν ισότιμα και για πρόσφυγες, αιτούντες άσυλο και μετανάστες. Προσεκτική επιτήρηση θα πρέπει να διασφαλίζει ότι αυτοί οι περιορισμοί δεν επηρεάζουν αδίκως το δικαίωμα προσέγγισης ασφαλούς περιοχής διαβίωσης ή αναζήτησης ασύλου, ότι δεν πραγματοποιείται επαναπροώθηση πληθυσμών που βασίζεται είτε σε αντικειμενικούς είτε σε υποκειμενικούς φόβους μετάδοσης του Covid-19.  Οι περιορισμοί στην ελευθερία μετακίνησης εφαρμόζονται στους εν λόγω πληθυσμούς χωρίς διακρίσεις, με τρόπο που προφυλάσσει την υγεία τους, συμπεριλαμβανομένης της ψυχικής τους υγείας. 2.", "content_type": "text", "score": null, "meta": {"filename": "covid19-ODIGOS_GIA_TO_PROSFYGIKO_ZITIMA"}, "id_hash_keys": ["content"], "embedding": null, "id": "bada7cdea661d8594c70f1e941235761"}
{"content": "Παράµετροι συντονισµού και σχεδιασµού  Ο συντονισμός και το πλάνο ετοιμότητας για πιθανό ξέσπασμα του Covid-19 σε συλλογικές δομές διαμονής θα πρέπει να συμπλέει με τα ήδη υπάρχοντα ανθρωπιστικά και ψυχοκοινωνικά δίκτυα που δραστηριοποιούνται σε διεθνές, εθνικό και τοπικό επίπεδο.  Σε κάθε δομή είναι σκόπιμο να δημιουργείται μια ομάδα ανταπόκρισης σε πιθανή κρίση, έτοιμη να εφαρμόσει ένα πλάνο διαχείρισης σε περίπτωση που απαιτηθεί, με ξεκάθαρη κατανομή ρόλων και καθηκόντων και κανάλια επικοινωνίας και αναφοράς.  Σε περίπτωση που ένα κρούσμα επιβεβαιωθεί και παραμένει σε απομόνωση, θα πρέπει να διασφαλίζεται ότι εξακολουθεί να έχει πρόσβαση στα απαραίτητα δίκτυα υποστήριξης που δραστηριοποιούνται στη δομή. 3.", "content_type": "text", "score": null, "meta": {"filename": "covid19-ODIGOS_GIA_TO_PROSFYGIKO_ZITIMA"}, "id_hash_keys": ["content"], "embedding": null, "id": "ca8f580d1f8e3d68dae96094bd29c5af"}
{"content": "Παράµετροι Επικοινωνίας και Ψυχοκοινωνικές Προεκτάσεις Η στιγματιστική συμπεριφορά απέναντι σε κάποιον που νοσεί, απέναντι σε κάποιον που πιθανώς νοσεί ή απέναντι σε άτομα διαφορετικών πολιτισμικών ομάδων που διαβιούν σε συνθήκες φτώχειας, ή αδυνατούν λόγω φύσης εργασίας ή και λόγω άλλων στοιχείων κουλτούρας να τηρήσουν απόλυτα τα μέτρα κοινωνικής απόστασης, μπορεί να αποδειχθεί ανεπανόρθωτη τόσο για τη σωματική όσο και για την ψυχική υγεία του ατόμου. Με βάση τη θεωρία του στίγματος, οι στερεοτυπικές αντιλήψεις που πηγάζουν από την ανεπαρκή γνώση σχετικά με τους στοχοποιημένους πληθυσμούς διαιωνίζουν τις διακρίσεις και οδηγούν σε υπεραπλουστευμένες, στρεβλές και παραπλανητικές αποδοχές που γίνονται αποδεκτές συλλογικά και οδηγούν σε άκριτες γενικεύσεις για άτομα και ομάδες.", "content_type": "text", "score": null, "meta": {"filename": "covid19-ODIGOS_GIA_TO_PROSFYGIKO_ZITIMA"}, "id_hash_keys": ["content"], "embedding": null, "id": "7fb77f77aacef3eb89bd50896edb3ac1"}
{"content": "Πυξίδα των ψυχοκοινωνικών παρεμβάσεων στην εποχή του Covid-19 αποτελούν οι θεμελιώδεις αρχές της ψυχοεκπαίδευσης, σύμφωνα με τις οποίες η υπεύθυνη και επιστημονική ενημέρωση ενισχύει τόσο τους ωφελούμενους όσο και το γενικό πληθυσμό στην αποδόμηση μύθων και προκαταλήψεων, ενώ ταυτόχρονα ενισχύουν το αίσθημα της συνοχής και της συμπερίληψης του Άλλου. Δεδομένων όλων των παραπάνω οι δράσεις που σχετίζονται με την επικοινωνία και την απεύθυνση τόσο προς στους ευάλωτους πληθυσμούς όσο και προς το γενικό κοινό θα πρέπει να βάζουν στον άξονά τους τα ακόλουθα:  Η αίσθηση περιθωρίου που προκύπτει από τις στιγματιστικές συμπεριφορές αποτρέπει τα εν δυνάμει στιγματιζόμενα άτομα, θύματα ρατσιστικών και στιγματιστικών στάσεων από το να αναζητήσουν την απαραίτητη ιατρική φροντίδα και μπορεί τελικά να ματαιώσει τις προσπάθειες όλων μας να περιορίσουμε την εξάπλωση του ιού.", "content_type": "text", "score": null, "meta": {"filename": "covid19-ODIGOS_GIA_TO_PROSFYGIKO_ZITIMA"}, "id_hash_keys": ["content"], "embedding": null, "id": "29b9e11c7ac9999dbbc868ab8b2d6b84"}
{"content": " Το ίδιο το άτομο που γίνεται στόχος ρατσιστικής αντιμετώπισης από τον περίγυρο του ενδέχεται να τραυματιστεί μακροχρόνια ψυχικά από μια τέτοια αντιμετώπιση, ενώ και συνολικά τέτοιου είδους στάσεις βλάπτουν σημαντικά το αίσθημα κοινωνικής συνοχής και ενότητας στην κοινότητα.  Λαμβάνοντας υπόψιν τα παραπάνω, όλοι οι όσοι εμπλέκονται άμεσα ή έμμεσα στην ενημέρωση του κοινού, έχουν υποχρέωση να παρέχουν σαφή και ξεκάθαρα μηνύματα, με εστίαση στο τι μπορεί ο καθένας από εμάς να κάνει προκειμένου να βοηθήσει στον περιορισμό της πανδημίας, αποφεύγοντας την ενστάλαξη φόβου και καχυποψίας στο γενικό πληθυσμό.  Εκφράσεις με στιγματιστικό χαρακτήρα (π. «ύποπτα κρούσματα») μπορούν να αντικατασταθούν από πιο ουδέτερες και «εμπεριεκτικές» διατυπώσεις (π. «άνθρωποι που πιθανώς νοσούν»).", "content_type": "text", "score": null, "meta": {"filename": "covid19-ODIGOS_GIA_TO_PROSFYGIKO_ZITIMA"}, "id_hash_keys": ["content"], "embedding": null, "id": "f667c2ab7a5fd67195eb117237dc8336"}
{"content": " Αντιλήψεις και φήμες που πηγάζουν από διαμένοντες σε δομές φιλοξενίας και κοινότητες υποδοχής θα πρέπει να ελέγχονται ως προς την αληθοφάνειά τους και να αναφέρονται διαμέσου έμπιστων διάυλων επικοινωνίας, με κύριο σκοπό να αντιμετωπιστούν οι αρνητικές στάσεις και το κοινωνικό στίγμα που σχετίζεται με την εξάπλωση της νόσου.  Υφιστάμενες ή/και προγραμματισμένες δράσεις που στοχεύουν στην ενημέρωση του κοινού αποτελούν μια καλή ευκαιρία ώστε να αναπροσαρμοστεί το περιεχόμενό τους, περικλείοντας την πρόκληση της πανδημίας στο δημόσιο διάλογο με εξειδικευμένες παρεμβάσεις για τη συμπερίληψη των πλέον ευάλωτων πληθυσμών.  Την ανακούφιση του στρες που επιφέρει η πολυπλοκότητα της συνθήκης στο γενικό πληθυσμό και που γιγαντώνεται από την καλλιέργεια μύθων και στερεοτύπων απέναντι σε μειονοτικές κοινότητες. ΙV.", "content_type": "text", "score": null, "meta": {"filename": "covid19-ODIGOS_GIA_TO_PROSFYGIKO_ZITIMA"}, "id_hash_keys": ["content"], "embedding": null, "id": "bfda6bb380ca496dc0037d4ba0ad4ba4"}
{"content": "Αντί Επιλόγου Είναι σαφές ότι τα μέτρα για να εμπεριέξουμε το ξέσπασμα του Covid-19, θα είναι επιτυχημένα και θα έχουν νόημα, εφόσον όλοι οι πληθυσμοί ανεξαιρέτως συμπεριληφθούν στις εθνικές και τις διεθνείς προσπάθειες. Πρόσφυγες και μετανάστες θα πρέπει να έχουν πρόσβαση στα εθνικά και τα διεθνή συστήματα υγείας, χωρίς την απειλή οικονομικών ή νομικών επιπτώσεων για τους ίδιους. Η προσέγγιση αυτή είναι πρωτεύουσας σημασίας, καθώς δε μπορεί να νοηθεί δημόσια υγεία εν μέσω πανδημίας, χωρίς την υγεία μεταναστών και προσφύγων. Εκτός από ένα πολύ σοβαρό παγκόσμιο υγειονομικό πρόβλημα, η πανδημία του Covid-19 είναι ταυτόχρονα φύσει αλληλένδετο με εξίσου σημαντικές ψυχικές, κοινωνικές και οικονομικές πληγές, τόσο σε ατομικό όσο και σε συλλογικό επίπεδο.", "content_type": "text", "score": null, "meta": {"filename": "covid19-ODIGOS_GIA_TO_PROSFYGIKO_ZITIMA"}, "id_hash_keys": ["content"], "embedding": null, "id": "e4d0f35fbb58166b3de71e5437fb18c1"}
{"content": "Υπ’ αυτό το πρίσμα, η περίοδος που διανύουμε ανοίγει νέα παράθυρα κατανόησης και αντιμετώπισης ζητημάτων δημόσιας υγείας αλλά και οικονομικών και κοινωνικών επιπλοκών, που ξεκίνησαν στη διάρκεια της καραντίνας και θα πολλαπλασιαστούν τους επόμενους μήνες. Σήμερα είμαστε όλοι τρωτοί απέναντι στην ίδια νόσο, ξένοι και εγχώριοι, πρόσφυγες και μη. Και μπορεί να πλέουμε σε διαφορετικές λέμβους, είμαστε όλοι όμως μέσα στην ίδια τρικυμία. Κι αν κάποιον πρέπει να αφήσουμε να «βουλιάξει» είναι οι πρακτικές αποκλεισμού των πλέον ευάλωτων, που εμποδίζουν τη συνύπαρξη και το προχώρημα της κοινωνίας συνολικά. Η προστασία των θεμελιωδών ανθρωπίνων δικαιωμάτων μας αφορά όλους. Βιβλιογραφία Iacobucci, G. (2020). Covid-19: Doctors warn of humanitarian catastrophe at Europe’s largest refugee camp. Kabir, M., Afzal, M. S., Khan, A., & Ahmed, H. (2020).", "content_type": "text", "score": null, "meta": {"filename": "covid19-ODIGOS_GIA_TO_PROSFYGIKO_ZITIMA"}, "id_hash_keys": ["content"], "embedding": null, "id": "4c70ca37d8edf9b64c0f79809f58dc2b"}
{"content": "COVID-19 οικονομικό κόστος; επιπτώσεις σε βίαια εκτοπισμένους ανθρώπους. Ταξιδιωτική ιατρική και μολυσματικές ασθένειες. Kluge, H. H. P., Jakab, Z., Bartovic, J., D'Anna, V., & Severoni, S. (2020). Προσφυγικοί και μετανάστριες στην COVID-19 απάντηση. The Lancet, 395(10232), 1237-1239. Orcutt, M., Patel, P., Burns, R., Hiam, L., Aldridge, R., Devakumar, D., Kumar, B., Spiegel, P., & Abubakar, I. (202020). Παγκόσμια πρόσκληση για δράση για την ένταξη μεταναστών και προσφύγων στην απάντηση COVID-19. The Lancet, 395(10235), 1482-1483. UNHR. (2013). Επιχειρησιακή καθοδήγηση Προγραμματισμός Υγείας και Ψυχοκοινωνικής Υποστήριξης για τους Πρόσφυγες Παγκόσμιο Οργανισμό Υγείας. (2020).", "content_type": "text", "score": null, "meta": {"filename": "covid19-ODIGOS_GIA_TO_PROSFYGIKO_ZITIMA"}, "id_hash_keys": ["content"], "embedding": null, "id": "3b28214845099781c9efb993ae0285"}
{"content": "Οδηγίες για παιδιά και οικογένειες για την αντιμετώπιση των περιοριστικών μέτρων λόγω του κορονοϊού (COVID- 19) Διαμόρφωση των οδηγιών : Νάντια Μαγκλάρα, Ελένη Λαζαράτου Κατά τα τελευταία εικοσιτετράωρα οι κοινωνίες έχουν έρθει αντιμέτωπες με μια πρωτόγνωρη κρίση, που πλήττει καταρχάς την υγεία, αλλά διαχέεται ταχύτατα σε όλα τα επίπεδα του κοινωνικού ιστού, στην εκπαίδευση, την εργασία, τον ελεύθερο χρόνο, τις ατομικές ελευθερίες και τις προσωπικές επιλογές. Οι οργανώσεις προάσπισης και προαγωγής της υγείας, με πρώτο τον Παγκόσμιο Οργανισμό Υγείας, έχουν ήδη προβεί στην έκδοση οδηγιών προστασίας της ψυχικής υγείας για τον γενικό πληθυσμό. Ειδικά για τον πληθυσμό των παιδιών και των εφήβων υιοθετούμε απόλυτα τις οδηγίες που αφορούν στον γενικό πληθυσμό και επιδιώκουμε την εστίασή τους στις ιδιαίτερες ανάγκες και αναπτυξιακές προκλήσεις του παιδιατρικού πληθυσμού.", "content_type": "text", "score": null, "meta": {"filename": "covid19-Odigies_gia_paidia"}, "id_hash_keys": ["content"], "embedding": null, "id": "a998723d46541137b6500c3873b95d00"}
{"content": "Συγκεκριμένα:  Προστατεύουμε τα παιδιά και τους εφήβους από την υπερβολική έκθεση σε ειδήσεις, εικόνες και πληροφορίες σχετικά με την πανδημία COVID-19. Συμβουλεύουμε κατάλληλα τους εφήβους μεγαλύτερης ηλικίας σχετικά με μια ελεγχόμενη έκθεση σε ένα ή δύο μέσα, την αξιοπιστία και ασφάλεια των οποίων θα έχουμε προηγουμένως συζητήσει μαζί. Αποφεύγουμε την απευθείας έκθεση στη ροή των ειδήσεων των παιδιών μικρότερης ηλικίας  Ωστόσο, ενημερώνουμε τα παιδιά και τους εφήβους με σύντονο για την ηλικία τους τρόπο σχετικά με τα πραγματικά γεγονότα. Η απόκρυψη της κρίσης και η προσπάθεια διατήρησής της ως «μυστικό» μεταξύ των ενηλίκων μπορεί να έχει σύνθετες επιπλοκές.", "content_type": "text", "score": null, "meta": {"filename": "covid19-Odigies_gia_paidia"}, "id_hash_keys": ["content"], "embedding": null, "id": "f7151334e318d1025f5d02c6ce0a7ff3"}
{"content": "Τα παιδιά αντιλαμβάνονται από την πρώτη στιγμή τις μεγάλες αλλαγές που επισυμβαίνουν στην καθημερινότητά τους και οι ενήλικες χρειάζεται να ερμηνεύσουν τα γεγονότα, ώστε να μην αφεθεί το έργο της ερμηνείας αποκλειστικά στον χώρο της φαντασίας των παιδιών. Χρειάζεται λοιπόν να εξηγηθούν σε απλή και κατανοητή γλώσσα σύνθετες έννοιες, αλλά κυρίως η αλληλουχία που οδηγεί στην αναγκαιότητα επιβολής μέτρων περιοριστικών της ελευθερίας τους.  Μεριμνούμε για την παροχή κατάλληλων και επαρκών ερεθισμάτων και ιδιαίτερα ενθαρρύνουμε συνεχώς και ενεργητικά το παιχνίδι. Διευκολύνουμε τα παιδιά να αναπτύξουν την δημιουργικότητά τους και να διαχειριστούν τον ελεύθερο χρόνο τους. Είναι σημαντική η αναζήτηση κάποιων δραστηριοτήτων με εκπαιδευτικό χαρακτήρα για τα παιδιά χωρίς όμως να προσπαθούμε να υποκαταστήσουμε το σχολικό πρόγραμμα.", "content_type": "text", "score": null, "meta": {"filename": "covid19-Odigies_gia_paidia"}, "id_hash_keys": ["content"], "embedding": null, "id": "ffd7d78a157382e2e3b764f5d409dbf9"}
{"content": "Βοηθούμε τα παιδιά να Τα παιδιά αισθάνονται ανακουφισμένα, όταν εκφράζουν και μοιράζονται τα συναισθήματά τους σε ένα ασφαλές και προστατευμένο περιβάλλον. Προσφέρουμε στα παιδιά μια προοπτική για το μέλλον, εξηγώντας τους ότι οι επιδημίες έχουν μια αρχή, μια μέση και ένα τέλος.  Επιδιώκουμε τη διαμόρφωση μιας νέας καθημερινής ρουτίνας για τα παιδιά, ιδιαίτερα για όσο διάστημα διαρκεί η αποχή από την οργανωμένη εκπαιδευτική διαδικασία του σχολείου. Για παράδειγμα η διατήρηση μιας σταθερής ώρας πρωινής έγερσης, μεσημεριανού γεύματος, ξεκούρασης, εκπαιδευτικής δραστηριότητας και νυχτερινής κατάκλισης βοηθά τα παιδιά να προσαρμοστούν στις νέες συνθήκες, που διαμορφώνονται.", "content_type": "text", "score": null, "meta": {"filename": "covid19-Odigies_gia_paidia"}, "id_hash_keys": ["content"], "embedding": null, "id": "190c0cd0b19949437798c6b5ec698d76"}
{"content": " Εξασφαλίζουμε για τα παιδιά μια ισορροπημένη διατροφή, καλή υγιεινή ύπνου και τουλάχιστον την ελάχιστη απαραίτητη φυσική δραστηριότητα, ανάλογα με την ηλικία τους. Συνιστάται η αποφυγή κατανάλωσης μεγάλων ποσοτήτων ζάχαρης και έτοιμου φαγητού από τα παιδιά, η εξασφάλιση απευθείας έκθεσής τους για κάποια ώρα στον ήλιο και η μέτρια έως έντονη φυσική άσκηση επί 60 λεπτά τρεις φορές την εβδομάδα, σύμφωνα με τις οδηγίες του Παγκόσμιου Οργανισμού Υγείας.  Προσπαθούμε να διατηρήσουμε το δίκτυο των κοινωνικών σχέσεων του παιδιού μέσω εναλλακτικών τρόπων επικοινωνίας που θα υποκαταστήσουν σε αυτή την φάση την διά ζώσης επαφή, για παράδειγμα μέσω τηλεφώνου, μέσων κοινωνικής δικτύωσης, τηλεδιασκέψεων κ.  Αναζητούμε ευκαιρίες να διηγηθούμε στα παιδιά θετικές και αισιόδοξες εικόνες από την κοινότητα, για παράδειγμα ατόμων που ανάρρωσαν ή βοήθησαν κάποιον που νόσησε.", "content_type": "text", "score": null, "meta": {"filename": "covid19-Odigies_gia_paidia"}, "id_hash_keys": ["content"], "embedding": null, "id": "274ff3e0994c97470e763d08ecd1ed4a"}
{"content": "Εμφυσούμε στα παιδιά αισθήματα σεβασμού, ευγνωμοσύνης και εμπιστοσύνης στους επαγγελματίες υγείας, που φροντίζουν τους ασθενείς με COVID-19.  Εξασφαλίζουμε την παραμονή των παιδιών κοντά στην οικογένεια και τους γονείς τους, εφόσον αυτό κρίνεται ασφαλές. Αποφεύγουμε τον αποχωρισμό των παιδιών από τα πρωταρχικά πρόσωπα φροντίδας τους με κάθε τρόπο. Εάν με τον γονέα δύο φορές ημερησίως κτλ.  Κατά την διάρκεια στρεσσογόνων περιόδων τα παιδιά συχνά προσκολλώνται εντονότερα στους γονείς και μπορεί να γίνονται περισσότερο απαιτητικά. Εάν τα παιδιά σας έχουν ανησυχίες, συζητώντας μαζί τους θα μετριαστεί το άγχος τους. Τα παιδιά παρατηρούν τις συμπεριφορές και τα συναισθήματα των ενηλίκων, ώστε να εξάγουν συμπεράσματα σχετικά με τρόπους διαχείρισης των δικών τους συναισθημάτων σε κρίσιμες περιόδους.", "content_type": "text", "score": null, "meta": {"filename": "covid19-Odigies_gia_paidia"}, "id_hash_keys": ["content"], "embedding": null, "id": "11ed477c61d9825f3207fb39b4bb3683"}
{"content": " Σε περίπτωση που παρατηρήσουμε έντονες συναισθηματικές αντιδράσεις ή δυσκολίες συμπεριφοράς απευθυνόμαστε καταρχάς τηλεφωνικά σε ειδικό ψυχικής υγείας παιδιών και εφήβων και εκθέτουμε τις ανησυχίες μας.  Για τα παιδιά με αναπτυξιακού τύπου δυσκολίες, που παρακολουθούν πρόγραμμα παρέμβασης, συστήνεται η επικοινωνία με τους θεραπευτές του παιδιού, ώστε να αναζητηθούν λύσεις συνέχισης της υποστήριξης των δυσκολιών του παιδιού είτε μέσω τηλεδιασκέψεων, είτε μέσω αποστολής κατάλληλου υλικού στους γονείς.  Προστατεύουμε την υγεία μας. Τα παιδιά χρειάζονται έναν κατά τον δυνατόν υγιή ενήλικα δίπλα τους. Ταυτόχρονα η φροντίδα του γονέα για την ατομική του υγεία θα λειτουργήσει και ως πρότυπο μίμησης για τα παιδιά για την προάσπιση της δικής τους υγείας.", "content_type": "text", "score": null, "meta": {"filename": "covid19-Odigies_gia_paidia"}, "id_hash_keys": ["content"], "embedding": null, "id": "3d27e441f7abe1ad877aae02ba955450"}
