Ακόμα, απέσυρε πολλούς περιβαλλοντικούς περιορισμούς σε εταιρείες, και πραγματοποίησε αποχώρηση των Ηνωμένων Πολιτειών από την Συμφωνία του Παρισιού.  Κατά την πανδημία του COVID-19, ο Τραμπ ειδικά το πρώτο τρίμηνο είχε υποβαθμίσει σταθερά την απειλή που δημιουργούσε ο COVID-19, πραγματοποιώντας αισιόδοξες δημόσιες δηλώσεις. Αν και τα Κέντρα Ελέγχου και Πρόληψης Ασθενειών (CDC) συνιστούσε την εφαρμογή μάσκας προστασίας και την κοινωνική απόσταση, ο Τραμπ ήταν αντίθετος.  Οικονομική και εμπορική πολιτική. Στην οικονομική πολιτική του, ήταν υπέρμαχος για την περικοπή φόρων, και υπέγραψε τον σχετικό νόμο του 2017 ("Tax Cuts and Jobs Act of 2017"). Επίσης, αποχώρησε από το Σύμφωνο Συνεργασίας των Δύο Πλευρών του Ειρηνικού, υπογράφοντας αντ' αυτού συμφωνία ελεύθερου εμπορίου μεταξύ ΗΠΑ, Μεξικού και Καναδά. Τέλος, επέβαλε δασμούς ιδιαίτερα στα πλυντήρια ρούχων και τους ηλιακούς συλλέκτες (από 30% έως 50%), στον χάλυβα (25%) και το αλουμίνιο (10%) στις περισσότερες χώρες. Οι πολιτικές του Τραμπ, οδήγησαν σε εμπορικό πόλεμο μεταξύ ΗΠΑ και Κίνας, αφού επέβαλε κυρώσεις και υψηλούς δασμούς στην Κίνα. Συνολικά, οι πολιτικές του Τραμπ, επικεντρώθηκαν στη μείωση φόρων, την αποκανονιστικοποίηση της εμπλοκής του κρατικού τομέα, και στον οικονομικό προστατευτισμό.  Μεταναστευτική πολιτική. Η μεταναστευτική πολιτική του Τραμπ ήταν αμφιλεγόμενη, αφού εφάρμοσε πολιτικές διαχωρισμού των οικογενειών στα πλαίσια της προσέγγισης της «μηδενικής ανοχής» και στην αποτροπή της παράνομης μετανάστευσης και την θέσπιση αυστηρότερης νομοθεσίας. Ο Τραμπ, είχε χαρακτηρίσει επανειλημμένα τους παράνομους μετανάστες, ως «εγκληματίες». Σύμφωνα με τον Ομοσπονδιακό Κώδικα των ΗΠΑ (8 U.S. Code § 1325) η παράνομη μετανάστευση στις Ηνωμένες Πολιτείες, θεωρείται ομοσπονδιακό αδίκημα, καθιστώντας το άτομο που το διαπράττει ως εγκληματία. 