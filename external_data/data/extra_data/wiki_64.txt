Με την ίδια ομάδα τέθηκε αντίπαλος στην ημιτελική φάση των πλέι-οφ, επικρατώντας με 2-1 στις νίκες, για να προκριθεί για πρώτη φορά στην ιστορία του στους τελικούς. Εκεί, αντιμετώπισε τον Ολυμπιακό, από τον οποίο ηττήθηκε με 3-0 στις νίκες. Στις 5 Δεκεμβρίου 2018, ο Άρης πέτυχε την πρώτη του νίκη σε ευρωπαϊκό αγώνα, νικώντας την βουλγάρικη Μπερόε Ζαγκόρα με 3-2, αλλά αποκλείστηκε λόγω της ήττας του στον πρώτο αγώνα με 3-0. Οι "κίτρινες" κατέλαβαν την πέμπτη θέση στο πρωτάθλημα και αποκλείστηκαν από τον Πανναξιακό στην προημιτελική φάση του κυπέλλου. Το 2019-20 υπήρξε μία χρονιά που σημαδεύτηκε από την πανδημία του COVID-19. Ο Άρης κατέλαβε την έκτη θέση του πρωταθλήματος, το οποίο ολοκληρώθηκε καθυστερημένα λόγω του λόκνταουν του Μαρτίου, ενώ έφθασε ως την ημιτελική φάση του κυπέλλου, αλλά η διοργάνωση αναβλήθηκε επ' αόριστον τον Μάρτιο. Κατατάξεις Τμήματος Γυναικών. Από την περίοδο 1971–72 ως και την περίοδο 1981–82 ο Άρης συμμετείχε στο πρωτάθλημα Ελλάδος, καθώς καταλάμβανε κάθε χρόνο μία από τις δύο πρώτες θέσεις στο πρωτάθλημα Θεσσαλονίκης. Από το 1983 και έπειτα ξεκινάει το πρωτάθλημα Εθνικής κατηγορίας με οχτώ ομάδες και στις αρχές της δεκαετίας του '90, με δώδεκα. Την περίοδο 2020–21 το πρωτάθλημα διακόπημε λόγω της Πανδημίας COVID-19 χωρίς ανάδειξη πρωταθλητή. Ευρώπη. Στις έξι ευρωπαϊκές εξόδους της, η γυναικεία ομάδα πετοσφαίρισης του Άρη έχει πετύχει μία νίκη έχοντας αγωνιστεί σε δώδεκα αναμετρήσεις.