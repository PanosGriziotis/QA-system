Στις 13 Απριλίου 2021, η αρμόδια ρυθμιστική αρχή των Ηνωμένων Πολιτειών, ανακοίνωσε την παύση του εμβολιαστικού προγράμματος με το εμβόλιο για τουλάχιστον 6 ημέρες λόγω των θρόμβων που έχουν παρουσιαστεί σε σπάνιες περιπτώσεις σε γυναίκες κάτω των 50 ετών. Η J&J σκοπεύει να καθυστερήσει την παράδοση των εμβολίων στην Ευρωπαϊκή Ένωση ύστερα από την απόφαση της αμερικανικής ρυθμιστικής αρχής.  Η Επιτροπή Φαρμακοεπαγρύπνησης Αξιολόγησης Κινδύνου, ύστερα από τη συνεδρίαση στις 20 Απριλίου 2021, κατέληξε στο συμπέρασμα ότι πρέπει να προστεθεί στις πληροφορίες του εμβολίου μια προειδοποίηση σχετικά με ασυνήθιστους θρόμβους αίματος με χαμηλά αιμοπετάλια, ως πολύ σπάνιες παρενέργειες του εμβολίου. Οι περιπτώσεις που εξετάστηκαν ήταν παρόμοιες με τις περιπτώσεις που εμφανίστηκαν με το εμβόλιο COVID-19 της Οξφόρδης-AstraZeneca, το Vaxzevria. Επίσης αναφέρει ότι η έγκυρη αναγνώριση των συμπτωμάτων μπορούν να οδηγήσουν στην αποφυγή των επιπλοκών. Ο εμβολιαστικός προγραμματισμός της Ευρωπαϊκής Ένωσης συνεχίστηκε και με το εμβόλιο της Janssen ύστερα από την προσωρινή παύση.  Στις 23 Απριλίου ο Οργανισμός Φαρμάκων και Τροφίμων και το Κέντρο Πρόληψης Νοσημάτων, στις Ηνωμένες Πολιτείες Αμερικής, κατέληξαν ότι ο εμβολιασμός με το εμβόλιο Janssen COVID-19 Vaccine πρέπει να συνεχιστεί καθώς θεωρείται ασφαλές και αποτελεσματικό ενάντια στην COVID-19 καθώς τα οφέλη υπερτερούν από κάποιο πιθανό ρίσκο.