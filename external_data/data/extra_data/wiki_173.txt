Ο Μαρκ Ντρέικφορντ ("Mark Drakeford", γεννημένος στις 19 Σεπτεμβρίου 1954) είναι πολιτικός του Εργατικού Κόμματος της Ουαλίας. Υπηρέτησε ως Πρώτος Υπουργός της Ουαλίας από τις 13 Δεκεμβρίου 2018 έως τις 20 Μαρτίου 2024 της και ηγέτης του Εργατικού Κόμματος από τις 6 Δεκεμβρίου 2018 έως τις 20 Μαρτίου 2024. Επίσης υπηρέτησε στην κυβέρνηση της Ουαλίας ως υπουργός Οικονομικών από το 2016 έως το 2018 και υπουργός Υγείας και Κοινωνικών Υπηρεσιών από το 2013 έως το 2016. Εξελέγη για πρώτη φορά ως μέλος του Senedd (MS) για το Δυτικό Κάρντιφ (Cardiff West) το 2011. Ακαδημαϊκή σταδιοδρομία. Γεννήθηκε στο Κάρμαρθεν της Δυτικής Ουαλίας. Σπούδασε Λατινικά στο Πανεπιστήμιο του Κεντ και στο Πανεπιστήμιο του Έξετερ. Ήταν λέκτορας στο Πανεπιστημιακό Κολέγιο του Σουάνσι από το 1991 έως το 1995 και στο Πανεπιστήμιο της Ουαλίας στο Κάρντιφ από το 1995 έως το 1999. Ήταν καθηγητής Κοινωνικής Πολιτικής και Εφαρμοσμένων Κοινωνικών Επιστημών στο Πανεπιστήμιο του Κάρντιφ από το 2003 έως το 2013. Πολιτική σταδιοδρομία. Εξελέγη στις εκλογές της Εθνοσυνέλευσης για την Ουαλία το 2011 στην έδρα Κάρντιφ Δυτικό. Το 2013 ο πρώτος υπουργός Κάρουϊν Τζόουνς διόρισε τον Ντρέικφορντ στην κυβέρνηση της Ουαλίας ως υπουργό Υγείας και Κοινωνικών Υπηρεσιών. Υπηρέτησε ως υπουργός Οικονομικών από το 2016 και το 2018 και ως υπουργός για το Brexit από το 2017 έως το 2018. Το 2018 εξελέγη για να διαδεχθεί τον Τζόουνς ως ηγέτης του Εργατικού Κόμματος της Ουαλίας και πρώτος υπουργός. Έχει ηγηθεί της απάντησης της ουαλικής κυβέρνησης στην πανδημία COVID-19. 