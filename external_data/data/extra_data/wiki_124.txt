Με κοινά στοιχεία την εμμονή στη βία, συχνά με ακατάληπτους διαλόγους και αφύσικες ερμηνείες, το συγκεκριμένο ρεύμα περιλαμβάνει επίσης τις ταινίες "Χώρα προέλευσης" (2010) του Σύλλα Τζουμέρκα, "Το αγόρι τρώει το φαγητό του πουλιού" (2012) του Έκτορα Λυγίζου και "Miss Violence" (2013) του Αλέξανδρου Αβρανά. "Ο Αστακός" (2015), η πρώτη αγγλόφωνη ταινία του Λάνθιμου, σηματοδότησε το τέλος του Greek Weird Wave. Με το "Μαχαιροβγάλτη" (2010) και "Το μικρό ψάρι" (2014), ο Γιάννης Οικονομίδης καθιερώθηκε ως ένας από τους σημαντικότερους δημιουργούς του σύγχρονου ελληνικού σινεμά. "Το μικρό ψάρι", υποψήφιο για τη Χρυσή Άρκτο, βρίσκεται ανάμεσα σε πολλές άλλες ταινίες, όπως οι "Στρέλλα" (2009) και "Ξενία" (2014) του Πάνου Κούτρα, "Chevalier" (2015) της Αθηνάς Ραχήλ Τσαγγάρη, "" (2016) του Αλέξη Αλεξίου και "Suntan" (2016) του Αργύρη Παπαδημητρόπουλου, που απέσπασαν βραβεία και θετικές κριτικές σε εγχώρια και διεθνή φεστιβάλ. Το σινεμά μετά την πανδημία (2020-σήμερα). Η Πανδημία COVID-19 στην Ελλάδα που ξέσπασε μετά το πρώτο τρίμηνο του 2020 οδήγησε σε πολύμηνο κλείσιμο των κινηματογράφων, που συνεχίστηκε μέχρι και το 2021. Παγκοσμίως υπήρξε αναστολή κινηματογραφικών παραγωγών που άρχισε να επανέρχεται μετά την άνοιξη του 2021 με την πρόοδο του εμβολιασμού του πληθυσμού. Η πρώτη επιτυχημένη ταινία στις νέες συνθήκες που δημιουργήθηκαν ήταν "Ο Άνθρωπος του Θεού", μια Ελληνική και διεθνής συμπαραγωγή σκηνοθετημένη από τη Σερβικής καταγωγής Γελένα Πόποβιτς, με κυρίως ελληνικούς συντελεστές. Αν και δεν ξεκίνησε με ευνοϊκές κριτικές, σημείωσε ρεκόρ εισιτηρίων πρώτου 4ημέρου με 61.000 εισιτήρια παρά τους περιορισμούς στην είσοδο του κοινού στις κινηματογραφικές αίθουσες.  Μουσική ταινιών. 