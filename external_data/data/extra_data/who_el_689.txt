Επειδή η μετάδοση μπορεί να συμβεί σε χώρους εργασίας με πολύ κόσμο, ο ΠΟΥ συνιστά την παροχή επαρκούς χώρου, τουλάχιστον 10 τετραγωνικών μέτρων, για κάθε εργαζόμενο. Οι εθνικές συστάσεις για τη φυσική απόσταση μπορεί να απαιτούν μεγαλύτερη φυσική απόσταση και θα πρέπει να τηρούνται. Προκειμένου να υποστηριχθεί η συμμόρφωση με τις εθνικές ή τοπικές συστάσεις, εφαρμόστε τις κατευθυντήριες γραμμές για τη φυσική απόσταση με τρόπο που να είναι πρακτικός και εφικτός στο πλαίσιο των εργασιακών καθηκόντων και ο οποίος να είναι αποδεκτός τόσο από τους εργαζόμενους όσο και από τους εργοδότες. Παρακινήστε τους εργαζόμενους να συμμορφώνονται με τις προδιαγραφές για τη φυσική απόσταση και σε εκδηλώσεις εκτός του χώρου εργασίας, στην κοινότητα και στους κοιτώνες. Η εκτίμηση κινδύνων και η διαβούλευση μεταξύ εργοδοτών και εργαζομένων είναι πολύ σημαντική για τη θέσπιση και την εφαρμογή μέτρων φυσικής απομάκρυνσης στο χώρο εργασίας.