Μετά την κλήρωση του πρωταθλήματος προστέθηκε ο Πανιώνιος Σμύρνης που την προηγούμενη αγωνιστική περίοδο υποβιβάστηκε από τη Super League 1 2019–2020 και δεν δήλωσε συμμετοχή στη Super League 2 2020–2021 και τη Football League 2020–2021, ο Α.Ο. Πλατανιά που δεν δήλωσε συμμετοχή στη Super League 2 2020–2021 και τη Football League 2020–2021 και ο Α.Ο.Κ. Κέρκυρα που την προηγούμενη περίοδο υποβιβάστηκε από τη Super League 2 2019–2020 και δεν δήλωσε συμμετοχή στη Football League 2020–2021, ενώ αποφασίστηκε η άνοδος του Α.Σ. Σαντορίνη 2020 στη Football League 2020–2021 σαν καλύτερος δευτεραθλητής των ομίλων της Γ΄ Εθνικής Κατηγορίας 2019–2020, ώστε να γίνουν 20 οι ομάδες του πρωταθλήματος της Football League 2020–2021. Κανόνες Προβιβασμού – Υποβιβασμού. Οι πρωταθλητές κάθε ομίλου θα αγωνίζονταν στο «ειδικό πρωτάθλημα» για τον προβιβασμό στη Football League, σχηματίζοντας μετά από κλήρωση, 2 ομίλους των 5 ομάδων. 4 συνολικά ομάδες (οι 2 πρώτες κάθε ομίλου του ειδικού πρωταθλήματος) θα προβιβάζονταν στη Football League. Υποβιβάστηκαν οι ομάδες που τερμάτισαν από την 9η θέση και χαμηλότερα σε κάθε όμιλο, εκτός του 1ου και του 10ου, που υποβιβάστηκαν από τη 10η θέση και κάτω. Μετά την επανέναρξη του πρωταθλήματος, τροποποιήθηκε και η προκήρυξη σχετικά με τον υποβιβασμό στα τοπικά πρωταθλήματα. Στον 1ο και 10ο όμιλο υποβιβάζονται από την 11η θέση και κάτω, στον 2ο και 3ο από την 10η θέση και κάτω και στους υπόλοιπους ομίλους από την 9η θέση και κάτω. Πανδημία Covid–19. Το πρωτάθλημα τέθηκε σε αναστολή, με απόφαση της Ε.Π.Ο., στις 3 Νοεμβρίου 2020 λόγω μέτρων περιορισμού της επέκτασης του Covid–19. 