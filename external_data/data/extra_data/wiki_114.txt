Επιπλέον, συχνά είναι σημαντικό να προσδιοριστεί η αβεβαιότητα στις παραμέτρους του μοντέλου που έχει παραχθεί ή ακόμη και στην επιλογή του μοντέλου.Με τη χρήση των Bayesian δικτύων είναι εφικτό να ξεπεραστούν τα παραπάνω ζητήματα καθώς η θεωρία των πιθανοτήτων Bayesian παρέχει μηχανισμούς για την περιγραφή της αβεβαιότητας και για την προσαρμογή του αριθμού των παραμέτρων στο μέγεθος των δεδομένων. Η γραφική αναπαράσταση παρέχει έναν απλό τρόπο απεικόνισης της δομής ενός μοντέλου. Μελετώντας τα μοντέλα αντλούνται πολύτιμες πληροφορίες για τα δεδομένα και δίνεται η δυνατότητα να παραχθούν νέα μοντέλα. Bayesian δίκτυα και Covid-19. Μια εφαρμογή των Bayesian δικτύων, αφορά την ανίχνευση του Coronavirus Disease 2019 (Covid-19). Οι Alile, Solomon & Osayamen, Otokiti. (2020), πρότειναν και προσομοίωσαν ένα Bayesian Belief Network μοντέλο για να προβλέψουν τον (Covid-19). Το μοντέλο σχεδιάστηκε χρησιμοποιώντας τον Bayes Server και δοκιμάστηκε με δεδομένα που συλλέχθηκαν από το ιατρικό αποθετήριο COVID-19. Το μοντέλο είχε ακρίβεια πρόβλεψης 99%.  Μια επιστημονική ομάδα επιχείρησε να συνδυάσει τις αποτελεσματικές συμβατικές ιατρικές τεχνικές με τα Bayesian δίκτυα. Σκοπός της έρευνας, υπήρξε ο σχεδιασμός μιας μετά-ανάλυσης δικτύου (network meta-analysis (NMA)) για την αξιολόγηση της θεραπευτικής επίδρασης των κλασσικών μεθόδων ιατρικής στον ασυμπτωματικό ιό.  Ακόμα μια ομάδα στη Νιγηρία επιχείρησε να χρησιμοποιήσει τα Bayesian δίκτυα για να κατασκευάσει ένα μοντέλο εκπαιδευμένο προς ένα σύστημα στόχου που μπορεί να βοηθήσει στην πρόβλεψη των καλύτερων παραμέτρων που χρησιμοποιούνται για την ταξινόμηση του νέου κορονοϊού (covid-19). 