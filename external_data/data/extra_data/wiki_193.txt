Στην πορεία, άρχισε να ασχολείται όλο και περισσότερο με την πολιτική και στις εκλογές του 2008 εξελέγη μέλος της Καναδικής Βουλής των Κοινοτήτων εκπροσωπώντας την εκλογική περιφέρεια του Παπινό. Το 2009 ορίστηκε ως σκιώδης υπουργός Νεολαίας και Πολυπολιτισμικότητας, ενώ την επόμενη χρονιά ορίστηκε ως σκιώδης υπουργός Νεολαίας, Υπηκοότητας και Μετανάστευσης. Το 2011 ορίστηκε ως σκιώδης υπουργός Μετα-Δευτεροβάθμιας Εκπαίδευσης, Νεολαίας και Ερασιτεχνικού Αθλητισμού. Το 2013, εξελέγη αρχηγός του Φιλελεύθερου Κόμματος του Καναδά.  Πρωθυπουργίες. Ο Τρυντώ ηγήθηκε του κόμματος στις εκλογές του 2015, στις οποίες το κόμμα κατάφερε να κερδίσει την αυτοδυναμία στην Καναδική Βουλή των Κοινοτήτων με 184 έδρες. Στις εκλογές αυτές, το Φιλελεύθερο Κόμμα σημείωσε την μεγαλύτερη άνοδο σε έδρες που έχει σημειωθεί ποτέ σε εκλογές στον Καναδά, καθώς ο αριθμός των εδρών του αυξήθηκε κατά 148. Η κυβέρνηση επανεξελέγη το 2019 και ακολούθησε η πανδημία COVID-19. Στις εκλογές του 2019 το κυβερνών Φιλελεύθερο Κόμμα έχασε μία έδρα (157 έδρες από 158) και στη συνέχεια σχηματίστηκε κυβέρνηση μειοψηφίας. Στις 15 Αυγούστου 2021 προκήρυξε πρόωρες γενικές εκλογές για τις 20 Σεπτεμβρίου. Οι εκλογές προκηρύχθηκαν την ίδια ημέρα με την πτώση της Καμπούλ. Εκείνη την περίοδο επικρίθηκε για τους αργούς χειρισμούς του στην απομάκρυνση των Καναδών και Αφγανών πολιτών από το Αφγανιστάν, το οποίο καταλήφθηκε από τους Ταλιμπάν. Παραπομπές. __ΕΥΡΕΤΗΡΙΟ__