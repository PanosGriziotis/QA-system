Τερμάτισε στην 4η θέση με 41 βαθμούς, 17 νίκες και 7 ήττες και 1826-1628 πόντους. Με την 4η θέση ο ΑΓΣΙ αγωνίστηκε σε αγώνα κατάταξης με τον 4ο του άλλου ομίλου, Λεύκιππο Ξάνθης, στη Νεάπολη στις 19 Μαΐου 2019. Ο νικητής αποκτούσε προβάδισμα έναντι του αντιπάλου του σε περίπτωση που προέκυπταν θέσεις στη Β εθνική της επόμενης περιόδου.Ο ΑΓΣΙ ηττήθηκε με 72-47. Για την ίδια περίοδο η δεύτερη ομάδα του ΑΓΣΙ συμμετείχε στον Β όμιλο της Α κατηγορίας ΕΣΚΑΒΔΕ. Τερμάτισε στην 6η θέση με 25 βαθμούς, 7 νίκες και 11 ήττες, 1178-1278 πόντους και παρέμεινε στην κατηγορία. Κατά την αγωνιστική περίοδο, 2019-20, ο ΑΓΣ Ιωαννίνων έλαβε μέρος στο Πρωτάθλημα της Γ εθνικής, 1ο όμιλο βορρά. Το καλοκαίρι έγινε αλλαγή προπονητή αφού ο μέχρι πρότινος προπονητής του συλλόγου, Σοφοκλής Τσουκανέλης, ανέλαβε τεχνικός υπεύθυνος όλων των τμημάτων. Νέος προπονητής ανέλαβε ο Κώστας Ηλιάδης με βοηθό του τον Άγγελο Κούκη.Μετά την 4η αγωνιστική είχαμε αλλαγή προπονητή με την επιστροφή του Σοφοκλή Τσουκανέλη στον πάγκο.Η ΕΟΚ αποφάσισε τη μη συνέχιση των πρωταθλημάτων εξαιτίας των προβλημάτων που δημιουργεί η πανδημία του COVID-19.Ο ΑΓΣ Ιωαννίνων κατέκτησε την 7η θέση με 8 νίκες και 9 ήττες, 1247-1148 πόντους. Με απόφαση της ομοσπονδίας που επικύρωσε τις βαθμολογίες όπως είχαν διαμορφωθεί παρέμεινε στην κατηγορία. Για την ίδια περίοδο η δεύτερη ομάδα του ΑΓΣΙ συμμετείχε στον Β όμιλο της Α κατηγορίας ΕΣΚΑΒΔΕ. Τερμάτισε στην 4η θέση με 9 νίκες και 8 ήττες, 26 βαθμούς. Το πρωτάθλημα διακόπηκε και ενώ έμενε μια αγωνιστική για να ολοκληρωθεί η κανονική διάρκεια του πρωταθλήματος. 