Η πανδημία COVID-19 στη Νότια Κορέα είναι μέρος της παγκόσμιας πανδημίας της νόσου του κορονοϊού 2019 (COVID-19) που προκαλείται από τον SARS-CoV-2. Tο πρώτο κρούσμα ανακοινώθηκε στις 20 Ιανουαρίου. Ο αριθμός των επιβεβαιωμένων κρουσμάτων αυξήθηκε στις 19 Φεβρουαρίου κατά 20 και στις 20 Φεβρουαρίου κατά 58 ή 70, δίνοντας συνολικά 346 επιβεβαιωμένα κρούσματα στις 21 Φεβρουαρίου 2020, σύμφωνα με τα Κέντρα Ελέγχου και Πρόληψης Νοσημάτων της Κορέας ( KCDC), με το ξαφνικό "άλμα" να αποδίδεται κυρίως στον "Ασθενή 31", που συμμετείχε σε μια συγκέντρωση στον Χριστιανικό Ναό της Σκηνής του Μαρτυρίου στο Ντέγκου. Έως τις 9 Απριλίου 2020, η Νότια Κορέα είχε περίπου 10.423 κρούσματα και 204 θανάτους, με πάνω από 494.711 άτομα να έχουν ελεγχθεί, ποσοστό θνησιμότητας 1,95%, το οποίο είναι χαμηλότερο από το παγκόσμιο ποσοστό θνησιμότητας 4,34%. Η Νότια Κορέα εισήγαγε ένα από τα μεγαλύτερα και καλύτερα οργανωμένα προγράμματα ελέγχου στον κόσμο, μαζί με την Ταϊβάν, και το Βιετνάμ. Ο ταχύς και εκτεταμένος έλεγχος που πραγματοποίησε η Νότια Κορέα κρίθηκε επιτυχής στον περιορισμό της εξάπλωσης της επιδημίας, χωρίς τη χρήση του δραστικού μέτρου Λοκντάουν. Παρά αυτά τα εξαιρετικά επιτυχημένα μέτρα, ωστόσο, σημειώθηκε σημαντική αύξηση του αριθμού των νέων κρουσμάτων τον Αύγουστο του 2020, με συναθροίσεις που συνδέονται με τις προτεσταντικές εκκλησίες στη μητροπολιτική περιοχή της Σεούλ.  Καταπολέμηση. Οι μολυσμένοι Νοτιοκορεάτες πρέπει να απομονωθούν σε κυβερνητικά καταφύγια. Τα τηλέφωνα και τα δεδομένα της πιστωτικής τους κάρτας χρησιμοποιούνται για τον εντοπισμό των προηγούμενων κινήσεών τους και για την εύρεση των επαφών τους. 