Βεβαιωθείτε ότι η πίστωση του κινητού σας τηλεφώνου είναι γεμάτη και βρείτε ένα ασφαλές μέρος για να φορτίζετε τακτικά το τηλέφωνό σας, ώστε να μπορείτε να κρατάτε επαφή με την οικογένεια και τους φίλους σας και να επικοινωνείτε με τις υπηρεσίες έκτακτης ανάγκης αν χρειαστεί. Καταρτίστε έναν κατάλογο με αριθμούς έκτακτης ανάγκης (π.χ. τοπική γραμμή βοήθειας COVID-19, αριθμούς επειγόντων περιστατικών κοντινών νοσοκομείων και υγειονομικών υπηρεσιών, τηλεφωνική γραμμή για θύματα κακοποίησης, τηλεφωνική γραμμή ψυχοκοινωνικής υποστήριξης) και επαφές υποστήριξης (π.χ. μέλη της οικογένειας και φίλοι, κύριος φροντιστής, κοινωφελής φροντιστής, σύλλογοι ηλικιωμένων). Εάν ζείτε μόνοι σας, ίσως θελήσετε να μοιραστείτε αυτόν τον κατάλογο και να ζητήσετε από τους γείτονες, την οικογένεια ή τον φροντιστή σας να επικοινωνούν τακτικά, π.χ. μέσω τηλεφώνου ή βιντεοσυνομιλίας. Συζητήστε με τον εργαζόμενο στον τομέα της υγειονομικής περίθαλψης πώς μπορούν να αντιμετωπιστούν οι ανάγκες υγείας σας κατά τη διάρκεια του COVID-19.