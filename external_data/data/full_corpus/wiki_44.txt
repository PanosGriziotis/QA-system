Το φυλλάδιο Προς το Λαό είναι μια περιοδική έκδοση της Ιεράς Συνόδου της Εκκλησίας της Ελλάδος, που διανέμεται δωρεάν με την φροντίδα των Ιερών Μητροπόλεων. Τυπώνεται από την Αποστολική Διακονία της Εκκλησίας της Ελλάδος και πραγματεύεται σύγχρονα θρησκευτικά ζητήματα, τα οποία συνήθως άπτονται της επικαιρότητας. Το πρώτο φυλλάδιο εκδόθηκε τον Μάρτιο του 1980 με θέμα "Εκκλησία και 1821". Μέχρι τον Δεκέμβριο του 2023, είχαν εκδοθεί 52 τεύχη. Μεταξύ άλλων, φυλλάδια "Προς τον Λαό" εκδόθηκαν για το ζήτημα της αφαίρεσης θρησκεύματος από τα δελτία ταυτοτήτων, την έξαρση των ναρκωτικών και του AIDS, το ζήτημα της εκκλησιαστικής περιουσίας και την Πανδημία COVID-19.