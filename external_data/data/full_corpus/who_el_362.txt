Επιλέξτε τη σωστή ένταση ανάλογα με την κατάσταση της υγείας σας και το επίπεδο φυσικής σας κατάστασης. Θα πρέπει να μπορείτε να αναπνέετε άνετα και να διατηρείτε μια συζήτηση ενώ κάνετε ελαφριάς και μέτριας έντασης σωματική δραστηριότητα. Πώς μπορώ να παραμείνω ενεργός μέσα και γύρω από το σπίτι; Προσπαθήστε να μειώσετε τις μεγάλες χρονικές περιόδους που περνάτε καθιστοί, είτε για εργασία, είτε για μελέτη, είτε για παρακολούθηση τηλεόρασης, είτε για διάβασμα, είτε για χρήση μέσων κοινωνικής δικτύωσης ή για παιχνίδια με χρήση οθονών. Μειώστε το καθισιό για μεγάλα χρονικά διαστήματα κάνοντας μικρά διαλείμματα 3-5 λεπτών κάθε 20-30 λεπτά. Απλά σηκωθείτε και τεντωθείτε ή ακόμα καλύτερα, κάντε μια βόλτα στο σπίτι, ανεβοκατεβαίνοντας τις σκάλες ή στον κήπο. Απλά κινούμενοι και τεντώνοντας μπορείτε να βελτιώσετε την υγεία και την ευεξία σας.