Οι έρευνες δείχνουν ότι τα ζευγάρια που εργάζονται για την ανάπτυξη του καλού στις σχέσεις τους τείνουν να έχουν ισχυρότερους και πιο ικανοποιητικούς δεσμούς από εκείνα που επικεντρώνονται στα προβλήματα και στην επίλυση τους. Ένας τρόπος για να εστιάσετε στο καλό είναι να προσδιορίσετε τα μοναδικά πλεονεκτήματά σας και εκείνα της/του συντρόφου σας. Βασιστείτε στα 24 θετικά χαρακτηριστικά (βλ. σελ. 9) που χρησιμοποιεί η Θετική Ψυχολογία, και τα οποία, σύμφωνα με την θεωρητική αυτή προσέγγιση, τα έχουν όλοι σε διαφορετικό βαθμό. Εσείς και η/ο σύντροφός σας μπορείτε να ανακαλύψετε, ο ένας στον άλλο, τα πιο δυνατά από αυτά και να εντοπίσετε το μοναδικό αυτό θετικό προφίλ. Στην συνέχεια, η άσκηση που μπορείτε να κάνετε, είναι να βλέπετε τον σύντροφό σας μέσα από τα «γυαλιά» του θετικού του προφίλ.