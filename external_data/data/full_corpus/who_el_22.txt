Σε σπάνιες περιπτώσεις όπου υπάρχει υποψία ότι μια σοβαρή ανεπιθύμητη ενέργεια σχετίζεται με το ίδιο το εμβόλιο, μπορεί να ανασταλεί προσωρινά η χρήση του εμβολίου μέχρι να αξιολογηθεί η κατάσταση. Θα πραγματοποιηθούν έρευνες για να προσδιοριστεί τι ακριβώς προκάλεσε το συμβάν και θα τεθούν σε εφαρμογή διορθωτικά μέτρα. Ο ΠΟΥ συνεργάζεται στενά με τους κατασκευαστές εμβολίων, τους αξιωματούχους υγείας, τους ερευνητές και άλλους εταίρους για την παρακολούθηση τυχόν ανησυχιών για την ασφάλεια και τις πιθανές παρενέργειες Οι ανακλήσεις ή οι αποσύρσεις λόγω θεμάτων ασφάλειας είναι σπάνιες. Οι ανακλήσεις συνδέονται γενικά με προβλήματα που εντοπίζονται κατά την παρακολούθηση παρτίδων εμβολίων μέσω συστημάτων ελέγχου ποιότητας, μελετών σταθερότητας και αναφορών από το πεδίο, συμπεριλαμβανομένων θεμάτων ψυκτικής αλυσίδας όπου ορισμένα εμβόλια δεν έχουν αποθηκευτεί στις σωστές συνθήκες και έτσι δεν είναι πλέον ασφαλή ή αποτελεσματικά.