Ως έκθεση θεωρείται οποιαδήποτε στιγμή μεταξύ 2 ημερών πριν και τουλάχιστον 13 ημερών μετά την έναρξη των συμπτωμάτων. Για ασυμπτωματικά κρούσματα, ως επαφή θεωρείται οποιοσδήποτε έχει εκτεθεί μεταξύ 2 ημερών πριν και 10 ημερών μετά την ημερομηνία κατά την οποία λήφθηκε το δείγμα που οδήγησε στην επιβεβαίωση της λοίμωξης. Προσδιορισμός των επαφών: αυτό γίνεται συνήθως μέσω συνέντευξης με το άτομο που έχει μολυνθεί από τον SARS-CoV-2 για να διαπιστωθεί με ποιους ήρθε σε επαφή κατά τη διάρκεια του χρονικού διαστήματος που περιγράφεται παραπάνω. Υπάρχουν και άλλοι τρόποι για τον εντοπισμό των επαφών ανάλογα με το περιβάλλον, για παράδειγμα μέσω καταλόγων μελών ή παρουσίας σε χώρους που επισκέφθηκε το κρούσμα κατά την περίοδο που περιγράφεται παραπάνω, ή μέσω δημόσιων ανακοινώσεων.