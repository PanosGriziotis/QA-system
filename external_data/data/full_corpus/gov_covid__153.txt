Τι προβλέπεται για το επαγγελματικό ενοίκιο των επιχειρήσεων που παραμένουν ανοικτές αλλά πλήττονται από την κρίση λόγω του κορονοϊού; Για την κατηγορία αυτή δεν προβλέπεται δικαίωμα μείωσης μισθώματος ούτε της επαγγελματικής στέγης της επιχείρησης, ούτε της κύριας κατοικίας των εργαζομένων της. Τι θα γίνει με τις αντικειμενικές αξίες και τον ΕΝΦΙΑ; Λόγω της έκτακτης κατάστασης που βιώνουμε, οι νέες προβλέψεις για την ολοκλήρωση της μεταρρύθμισης των αντικειμενικών αξιών θα ισχύσουν από το 2021 και ο ΕΝΦΙΑ του 2020 θα υπολογιστεί με τα περσινά δεδομένα.