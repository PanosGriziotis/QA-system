Επίσης πρέπει να γνωρίζουμε ότι τα μικρά σωματίδια του ιού μπορεί να παραμείνουν αερομεταφερόμενα για μεγάλο διάστημα. Τα συστήματα αυτά θα πρέπει να ρυθμίζονται, να καθαρίζονται και να απολυμαίνονται. Οι αεραγωγοί απόρριψης του εσωτερικού αέρα θα πρέπει να έχουν την μεγαλύτερη δυνατή απόσταση από τα σημεία αναρρόφησης φρέσκου αέρα.  Για τους εσωτερικούς χώρους συστήνεται η αύξηση της εισαγωγής εξωτερικού αέρα και η μείωση του ανακυκλωμένου αέρα για την αποφυγή της διασποράς του κορονοϊού. Οι λειτουργίες του αερισμού των εσωτερικών χώρων θα πρέπει να συνεχίζεται και μετά το πέρας των ωρών εργασίας, έστω και με χαμηλότερο ρυθμό, όταν είναι εφικτό. Σε περίπτωση που δεν υπάρχει σύστημα εξαερισμού, συνιστάται να ανοίγονται παράθυρα και πόρτες για την εισαγωγή φρέσκου αέρα και κατά προτίμηση περισσότερων από ένα.  Επίσης η ρύθμιση της υγρασίας των εσωτερικών χώρων είναι αρκετά σημαντικός παράγοντας. Ο καθορισμός της υγρασίας σε επίπεδα 40%-60% βοηθάει στην μείωση της παραμονής των παθογόνων σταγονιδίων στο περιβάλλον για περισσότερο χρόνο.  Υγιεινός τρόπος ζωής. Οργανισμοί Δημόσιας Υγείας προτείνουν έναν υγιεινό τρόπο διατροφής, την γυμναστική και επαρκείς ώρες ξεκούρασης. Ενώ δεν υπάρχουν αρκετές ενδείξεις ότι η βιταμίνη D είναι μια αποτελεσματική θεραπεία για το COVID-19, υπάρχουν περιορισμένες ενδείξεις ότι η έλλειψη βιταμίνης D αυξάνει τον κίνδυνο σοβαρών συμπτωμάτων COVID-19. Αυτό οδήγησε σε συστάσεις για άτομα με ανεπάρκεια βιταμίνης D, ώστε να λαμβάνουν συμπληρώματα βιταμίνης D, ως τρόπο μετριασμού του κινδύνου COVID-19 και άλλων προβλημάτων υγείας που εντείνονται λόγω της κοινωνικής αποστασιοποίησης. Θεραπεία. Μέχρις στιγμής δεν υπάρχει κάποια συγκεκριμένη, αποτελεσματική θεραπεία για την λοίμωξη COVID-19, που προκαλείται από τον SARS-CoV-2. 