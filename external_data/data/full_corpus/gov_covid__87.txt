Στη δεξιά στήλη επιλέγουμε «Αποθήκευση» για να αποθηκεύσουμε το έγγραφο στον υπολογιστή μας, «Αποστολή e-mail» για να στείλουμε το έγγραφο στη δική μας διεύθυνση ηλεκτρονικού ταχυδρομείου ή/και «Αποστολή SMS» για να στείλουμε το έγγραφο στον δικό μας αριθμό τηλεφώνου. Αν θέλουμε να ακυρώσουμε το έγγραφο που συντάξαμε, επιλέγουμε «Ανάκληση» Εξουσιοδότηση Ποιος έχει τη δυνατότητα να εκδίδει ηλεκτρονική εξουσιοδότηση; Κάθε φυσικό πρόσωπο που ενεργεί για τον εαυτό του ατομικά ή με την ιδιότητα νομίμου εκπροσώπου νομικού προσώπου (χρήστης), ή με οποιαδήποτε άλλη ιδιότητα εκπροσώπησης ή αντιπροσώπευσης τρίτου προσώπου έχει τη δυνατότητα να εκδίδει ηλεκτρονική εξουσιοδότηση. Απαιτείται αυτοπρόσωπη παρουσία για την έκδοσή της; Δεν απαιτείται αυτοπρόσωπη παρουσία, καθώς η έκδοση της ηλεκτρονικής εξουσιοδότησης διεκπεραιώνεται πιλοτικά από τον προσωπικό υπολογιστή ή από το κινητό τηλέφωνο, χωρίς μετακινήσεις και περιττή γραφειοκρατία.