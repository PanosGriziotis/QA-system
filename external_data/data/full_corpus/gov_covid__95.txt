τα οποία αποστέλλονται στην ηλεκτρονική θυρίδα, φέρουν στο κάτω μέρος τους ένα μοναδικό «Κωδικό Επαλήθευσης», προκειμένου να μπορούν να επαληθευτούν από οποιονδήποτε αποδέκτη μέσω του μηχανισμού ελέγχου εγκυρότητας εγγράφων που παρέχει η Πύλη «ΕΡΜΗΣ». Εάν η ηλεκτρονική αίτηση απαιτεί δικαιολογητικά, ποια διαδικασία ακολουθείται; Σε αυτή την περίπτωση θα πρέπει να επισυναφθούν τα αντίστοιχα ηλεκτρονικά έγγραφα μέσω της ηλεκτρονικής θυρίδας. Παράλληλα, δίνεται η δυνατότητα παρακολούθησης της αίτησης μέσα από τον φάκελο υποθέσεων που ο κάθε πολίτης διαθέτει. Με ποιους τρόπους μπορεί να χρησιμοποιηθεί από τον πολίτη το έγγραφο που εστάλη στην ηλεκτρονική του θυρίδα; Τα έγγραφα που έχουν αποθηκευτεί στην ηλεκτρονική θυρίδα μπορούν να χρησιμοποιηθούν ως δικαιολογητικά σε διαδικασίες με τους δημόσιους φορείς. Τα έγγραφα αυτά είναι ψηφιακά υπογεγραμμένα, παρέχοντας επιπλέον ασφάλεια στις ηλεκτρονικές συναλλαγές με το Δημόσιο.