Το 2008 έκρινε ότι θα έπρεπε να μεταπηδήσει στη μεγάλη κατηγορία με την Yamaha, όπου από τον πρώτο κιόλας αγώνα φάνηκε η οδηγική του ικανότητα μια και τερμάτισε 2ος και στο "Estoril", πήρε την 1η του νίκη στα ΄΄μεγάλα΄΄ που ήταν και η μόνη του το 2008, τερμάτισε 4ος στο πρωτάθλημα και στέφθηκε Rookie Of The Year (=Ο Νεοφερμένος της Χρονιάς) Το 2009 τα πήγε πάρα πολύ καλά στη μεγάλη κατηγορία με τέσσερις νίκες και τερμάτισε 2ος στο πρωτάθλημα, πίσω από τον Βαλεντίνο Ρόσι. Το 2010 αναδείχθηκε παγκόσμιος πρωταθλητής για πρώτη φορά στην καριέρα του, τερματίζοντας τρίτος στο γκραν πρι στο Σεπάνγκ (Μαλαισία), στις 10 Οκτωβρίου 2010. Ο πρώτος του παγκόσμιος τίτλος επισφραγίστηκε στις 7 Νοεμβρίου 2010, με την νίκη του στην Βαλένθια (τερμάτισε την αγωνιστική περίοδο 2010 με 9 νίκες σε σύνολο 17 αγώνων). . Ακολούθησαν άλλοι 2 τίτλοι στο MotoGP (2012 και 2015). Το 2019 αποφάσισε να αποσυρθεί από την ενεργό δράση, μετά από τρία κάκιστα χρόνια με την Ducati και τη Honda. Παρ'όλα αυτά, ο Λορένθο ανακοινώθηκε από τη Yamaha ως δοκιμαστής της για το 2020, με την ομάδα να του δίνει την ευκαιρία να τρέξει σε έναν τουλάχιστον αγώνα, ως wildcard. Η πανδημία του COVID-19, όμως, απέτρεψε τα σχέδιά τους.