Η υπόθεση αυτή αξιολογήθηκε στη συνέχεια σε περαιτέρω μελέτες παρατήρησης και σε μεγάλες τυχαιοποιημένες ελεγχόμενες μελέτες, αλλά δεν καταδείχθηκε κλινικό όφελος ή αντίκτυπος στη σοβαρότητα της νόσου ή στη θνησιμότητα (2). Αρκετές μελέτες παρατήρησης έδειξαν επίσης ότι η χρήση της φουμαρικής δισοπροξιλικής τενοφοβίρης (TDF) και της αλαφεναμιδικής τενοφοβίρης (TAF) θα μπορούσε να συσχετιστεί με χαμηλότερο κίνδυνο απόκτησης του SARS-CoV-2 και ανάπτυξης σοβαρής COVID-19. Ωστόσο, αυτές οι μελέτες είχαν περιορισμούς και μπορεί να επηρεάστηκαν από άλλα θέματα υγείας των συμμετεχόντων. Μεταγενέστερες μεγαλύτερες μελέτες παρατήρησης και κλινικές δοκιμές δεν διαπίστωσαν σχέση μεταξύ των TDF ή TAF και του κινδύνου απόκτησης του SARS-CoV-2 ή σοβαρών εκβάσεων. Ενώ δεν αποδείχθηκαν τα στοιχεία για το όφελος από τη χρήση ARVs για τη θεραπεία λοιμώξεων από κοροναϊούς, οι σοβαρές παρενέργειες από αυτά τα φάρμακα δεν ήταν σπάνιες.