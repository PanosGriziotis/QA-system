Επειδή το σχολείο δεν είναι το ίδιο διοργανωτής της εκδρομής αλλά «πελάτης» του τουριστικού γραφείου/διοργανωτή, η ΠΝΠ ρυθμίζει μόνο τις σχέσεις μεταξύ τουριστικού γραφείου και σχολείου ως πελάτη, αλλά δεν υπεισέρχεται περαιτέρω στις σχέσεις του σχολείου με τους μαθητές. Συνεπώς, για τον τρόπο με τον οποίο το σχολείο προτίθεται να χρησιμοποιήσει το πιστωτικό σημείωμα ή να κατανείμει τυχόν επιστρεφόμενα ποσά, θα πρέπει να απευθύνεστε στα αρμόδια όργανα του σχολείου. Είμαι φορέας εκμετάλλευσης/ιδιοκτήτης επιχείρησης τουριστικού γραφείου/ γραφείου ενοικιάσεως Ε. , το οποίο συστεγάζεται με τουριστικό κατάλυμα του οποίου η λειτουργία έχει απαγορευθεί. Μπορώ να εξακολουθήσω τη λειτουργία της δικής μου επιχείρησης παρά το γεγονός ότι το τουριστικό κατάλυμα πρέπει να παραμείνει κλειστό; Ναι.