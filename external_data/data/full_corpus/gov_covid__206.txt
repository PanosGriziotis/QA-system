webinars); Όπως σαφώς προκύπτει από τα μέχρι τώρα ληφθέντα έκτακτα μέτρα, ο σκοπός της προσωρινής απαγόρευσης της λειτουργίας ιδιωτικών επιχειρήσεων είναι ο περιορισμός της διασποράς του κορωνοϊού COVID-19. Για το λόγο αυτόν, θα πρέπει να ερμηνεύεται ότι μπορούν να συνεχίζουν να εκτελούνται δραστηριότητες που διενεργούνται αποκλειστικά με ηλεκτρονικά μέσα και δεν απαιτούν ή έχουν ως αποτέλεσμα σε κανένα στάδιο τη φυσική παρουσία των διοργανωτών ή συμμετεχόντων. Επιτρέπεται να κολυμπήσω σε οργανωμένη παραλία; Ναι, επιτρέπεται. Με βάση τις μετεωρολογικές προβλέψεις, τα επιδημιολογικά δεδομένα, αλλά και την εισήγηση της αρμόδιας Επιτροπής των Λοιμοξιολόγων, αποφασίστηκε να ανοίξουν από το Σάββατο 16 Μαΐου 2020 οι 515 οργανωμένες παραλίες, περίκλειστες ή μη, της χώρας. Στην ξαπλώστρα τοποθετείται υποχρεωτικά πετσέτα με ευθύνη του λουόμενου. Απαγορεύεται η ομαδική άθληση με σωματική επαφή.