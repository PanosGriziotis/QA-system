Μετά το τέλος του πρωταθλήματος η ομάδα κατάφερε να κερδίσει το Κύπελλο Γ' εθνικής 2016-17. Σαν κυπελλούχος διεκδίκησε με τον Ηρόδοτο το Σούπερ Καπ Ερασιτεχνών ποδοσφαίρου Ελλάδος, όπου ηττήθηκε με 1-0. Άνοδος στην Β΄ Εθνική. Το καλοκαίρι του 2017, η ΕΠΟ αρχικά αποφάσισε να καλύψει το κενό μιας ομάδας στην Β' εθνική με τους δευτεραθλητές της Γ' εθνικής 2016-17, υπό την προϋπόθεση ότι θα καταθέσουν εγγυητική 300.000€. Οι μόνες ομάδες που το έκαναν ήταν ο Καραϊσκάκης και η Δόξα Δράμας.Το μπαράζ ορίστηκε να γίνει στην Κατερίνη. Τελικά με νέα απόφαση της, η ΕΠΟ ματαίωσε το μπαράζ ανόδου.Μετά από προσφυγή της Δόξας Δράμας κατά της απόφασης της ΕΠΟ, το διαιτητικό δικαστήριο της ΕΠΟ αποφάσισε να γίνει το μπαράζ. Μετά την απόσυρση του Ηρακλή από την Β' Εθνική, ο αγώνας ματαιώθηκε και οι δυο ομάδες προβιβάστηκαν στην Β' εθνική.Το 2017-18 συμμετέχοντας για πρώτη φορά στην ιστορία του στην δεύτερη κατηγορία, τερμάτισε στην 8η θέση και παρέμεινε άνετα στην κατηγορία. Το 2018-19 τερμάτισε στην 10η θέση εξασφαλίζοντας την παραμονή του στην κατηγορία. Σύμφωνα με την αναδιάρθρωση ο "Καραϊσκάκης" συμμετέχει στην νεοσύστατη Super League 2, στην ουσία όμως συμμετέχει ξανά στην δεύτερη κατηγορία. Το 2019-20 το πρωτάθλημα διακόπηκε εξαιτίας της επιδημίας του κορονοϊού. Ο "Καραϊσκάκης" τερμάτισε στην 5η θέση με 31 βαθμούς. Το 2020-21 η πορεία δεν ήταν ανάλογη. Στην κανονική διάρκεια τερμάτισε στην 11η θέση και συνέχισε στα play out. Αυτά πραγματοποιήθηκαν σε έναν γύρο αντί δυο εξαιτίας της καθυστέρησης που επέφερε η πανδημία του covid-19. 