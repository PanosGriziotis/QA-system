Φυλάσσεται η ηλεκτρονική υπεύθυνη δήλωση; Μετά την ολοκλήρωση της διαδικασίας έκδοσης της ηλεκτρονικής υπεύθυνης δήλωσης, ο χρήστης μπορεί είτε να αποθηκεύσει τοπικά στον υπολογιστή του το αρχείο της υπεύθυνης δήλωσης ή να επιλέξει να του σταλεί ο υπερσύνδεσμος, μέσω ηλεκτρονικού μηνύματος (email) ή μέσω γραπτού μηνύματος (sms). Αρχείο των ηλεκτρονικών υπεύθυνων δηλώσεων που συντάχθηκαν, τηρούνται στη θυρίδα του χρήστη και στη θυρίδα του αρμόδιου φορέα για διάστημα τριάντα (30) ημερών. Το διάστημα αυτό υπολογίζεται από την ημερομηνία και την ώρα που αποτυπώνεται στο σώμα της ηλεκτρονικής υπεύθυνης δήλωσης. Ποια θεωρείται η ημερομηνία έκδοσης της ηλεκτρονικής υπεύθυνης δήλωσης; Η αναγραφόμενη στην ηλεκτρονική σφραγίδα του Υπουργείου Ψηφιακής Διακυβέρνησης ημερομηνία αντιστοιχεί και λογίζεται ως ημερομηνία έκδοσης της ηλεκτρονικής υπεύθυνης δήλωσης.