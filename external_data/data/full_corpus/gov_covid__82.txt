Η αυθεντικοποίηση στην περίπτωση της έκδοσης ηλεκτρονικής υπεύθυνης δήλωσης έχει την ίδια ισχύ με τη βεβαίωση γνήσιου υπογραφής του άρθρου 11 του ν. 2690/1999. Για την έκδοση της ηλεκτρονικής υπεύθυνης δήλωσης απαιτείται, επιπλέον, ο αριθμός κινητού τηλεφώνου, προκειμένου ο πολίτης να λάβει με SMS τους κωδικούς επιβεβαίωσης έκδοσής της. Πώς επαληθεύεται η εγκυρότητα της ηλεκτρονικής υπεύθυνης δήλωσης; Η ηλεκτρονική υπεύθυνη δήλωση φέρει έναν μοναδικό αναγνωριστικό αριθμό επαλήθευσης σε αλφαριθμητική μορφή και σε μορφή QR code καθώς και την ηλεκτρονική σφραγίδα του Υπουργείου Ψηφιακής Διακυβέρνησης, στην οποία αναγράφεται η ακριβής ημερομηνία και ώρα έκδοσής της.