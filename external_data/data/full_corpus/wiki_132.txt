Η Γενιά Άλφα (Generation Alpha ή Gen Alpha για συντομία) είναι η δημογραφική σειρά που διαδέχεται τη Γενιά Ζ. Οι ερευνητές και τα δημοφιλή μέσα χρησιμοποιούν τις αρχές της δεκαετίας του 2010 (2012) και τα μέσα της δεκαετίας του 2020 (2025). για να τη χωριοθετήσουν. Ονομάστηκε από το πρώτο γράμμα της ελληνικής αλφαβήτου. Η Γενιά Άλφα είναι η πρώτη που γεννήθηκε εξ ολοκλήρου τον 21ο αιώνα. Τα περισσότερα μέλη της είναι παιδιά των millennials. Η περίοδος γέννησης των μελών της γενιάς, σηματοδοτείται από πτώση των ποσοστών γονιμότητας σε μεγάλο μέρος του κόσμου. Το ενδιαφέρον των μελών της στρέφεται ολοένα και περισσότερο προς την έξυπνη τεχνολογία και τις υπηρεσίες steaming με το ενδιαφέρον για την τηλεόραση να μειώνεται. Μελέτες υποδεικνύουν ότι οι αλλεργίες, η παχυσαρκία και τα προβλήματα υγείας που σχετίζονται με τον χρόνο έκθεσης στην οθόνη έχουν γίνει ολοένα και πιο διαδεδομένα μεταξύ των παιδιών τα τελευταία χρόνια. Ένα από τα μεγαλύτερα γεγονότα στη σύντομη ζωή της γενιά είναι η πανδημία COVID-19, η οποία δεν αποτελεί άμεση απειλή για τα παιδιά, αλλά έχει πολλές έμμεσες επιπτώσεις στη ζωή τους.