Η ρύθμιση αφορά σε περιπτώσεις συμβάσεων παροχής τουριστικών υπηρεσιών που καταγγέλλονται/ακυρώνονται από τις 25 Φεβρουαρίου 2020 έως και τις 30 Σεπτεμβρίου 2020. Εάν η τουριστική επιχείρηση ταυτοχρόνως έχει αναλάβει υποχρέωση επιστροφής οποιουδήποτε ποσού, το οποίον ο πελάτης έχει καταβάλει ως προκαταβολή ή εξόφληση, κατά παρέκκλιση των κείμενων διατάξεων, μπορεί η τουριστική επιχείρηση να προσφέρει στον πελάτη αντί της επιστροφής χρημάτων ισόποσο πιστωτικό σημείωμα (voucher) ισχύος δεκαοκτώ (18) μηνών από την ημερομηνία έκδοσής του. Είμαι καταναλωτής στην Ελλάδα. Έκανα κράτηση σε τουριστικό κατάλυμα εκτός Ελλάδας μέσω ψηφιακής πλατφόρμας, με πολιτική μη επιστροφής χρημάτων. Ακύρωσα την κράτησή μου λόγω της πανδημίας του COVID-19 και ζήτησα από την πλατφόρμα να μου επιστραφούν τα χρήματα που είχαν προεισπραχθεί αλλά το τουριστικό κατάλυμα δεν δέχεται να μου τα επιστρέψει.