Επιπλέον, παρέχεται η δυνατότητα άμεσης ηλεκτρονικής αποστολής εξουσιοδοτήσεων στην αρχή η οποία ζητά την έκδοσή τους, χωρίς ο πολίτης να χρειάζεται να μεταβεί σε αυτήν. Όλα τα ηλεκτρονικά και έντυπα έγγραφα φέρουν μοναδικό αναγνωριστικό κωδικό επαλήθευσης, με τον οποίο μπορεί να γίνει αναζήτηση του εγγράφου και επαλήθευση των περιεχομένων του. Ποια στοιχεία χρειάζεται ο πολίτης για να εκδώσει ηλεκτρονική εξουσιοδότηση και μέσω ποιας υπηρεσίας παρέχεται αυτή η δυνατότητα; Η δυνατότητα έκδοσης ηλεκτρονικής εξουσιοδότησης παρέχεται μέσα από αντίστοιχες υπηρεσίες-ηλεκτρονικές εφαρμογές που λειτουργούν στην Ενιαία Ψηφιακή Πύλη (gov). Για την πρόσβαση στις ως άνω υπηρεσίες, απαιτείται η προηγούμενη αυθεντικοποίηση του χρήστη, με την χρήση των κωδικών-διαπιστευτηρίων της Γενικής Γραμματείας Πληροφοριακών Συστημάτων Δημόσιας Διοίκησης του Υπουργείου Ψηφιακής Διακυβέρνησης (taxisnet).