Μιλήστε με αγαπημένα πρόσωπα και ανθρώπους που εμπιστεύεστε καθημερινά ή όσο το δυνατόν περισσότερο, χρησιμοποιώντας το τηλέφωνο, βιντεοκλήσεις ή μηνύματα, γράφοντας επιστολές κ.λπ. Χρησιμοποιήστε αυτόν τον χρόνο για να μοιραστείτε τα συναισθήματά σας και να κάνετε κοινά χόμπι μαζί. Να είστε σωματικά δραστήριοι καθημερινά. Μειώστε τις μεγάλες περιόδους καθισιού και καθιερώστε μια καθημερινή ρουτίνα που να περιλαμβάνει τουλάχιστον 30 λεπτά άσκησης. Φροντίστε να κάνετε δραστηριότητες που είναι ασφαλείς και κατάλληλες για το επίπεδο της φυσικής σας κατάστασης, όπως σας υποδεικνύει ο επαγγελματίας υγείας σας. Μπορείτε να χρησιμοποιήσετε τις δουλειές του σπιτιού ως τρόπο για να παραμείνετε σωματικά δραστήριοι, να παρακολουθήσετε ένα διαδικτυακό μάθημα (π.χ. Tai Chi, yoga) ή να επιλέξετε την αγαπημένη σας μουσική και να χορέψετε με αυτήν. Πίνετε νερό και τρώτε υγιεινά και ισορροπημένα γεύματα.