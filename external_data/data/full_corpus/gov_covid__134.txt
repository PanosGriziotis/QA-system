Υπάρχει κάποια ευκαιρία εργασίας για μένα μέσω των επιδοτούμενων προγραμμάτων του ΟΑΕΔ; Υπάρχει, καθώς το πρόγραμμα στήριξης των μακροχρόνια ανέργων ηλικίας 55-67 ετών, αναβαθμίστηκε. Οι θέσεις εργασίας δωδεκάμηνης διάρκειας, αυξήθηκαν από 3 σε 8. Οι δικαιούχοι του προγράμματος, δηλαδή οι δυνητικοί «εργοδότες», είναι πλέον περισσότεροι. Μέχρι τώρα δυνατότητα ένταξης στο πρόγραμμα, είχαν μόνο τα νομικά πρόσωπα δημοσίου Δικαίου, Φορείς του δημοσίου και Οργανισμοί τοπικής Αυτοδιοίκησης πρώτου και δεύτερου βαθμού, που ασκούσαν οικονομική δραστηριότητα. Με το νέο πρόγραμμα όμως, προστέθηκαν και οι Φορείς και Οργανισμοί του δημοσίου και των ΟΤΑ, που δεν ασκούν οικονομική δραστηριότητα επίσης σημαντικό να γνωρίζετε, ότι η επιδότηση, του μηνιαίου μισθολογικού και μη μισθολογικού κόστους των θέσεων εργασίας του προγράμματος, δηλαδή του «καθαρού» μισθού, της ασφάλισης και των κρατήσεων, αυξήθηκε από το 50% στο 75%.