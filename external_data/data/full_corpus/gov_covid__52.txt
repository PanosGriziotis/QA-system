Ποιο ακριβώς είναι το σχήμα χορήγησης της άδειας ειδικού σκοπού; Η άδεια ειδικού σκοπού έχει διάρκεια, κατ’ ελάχιστον, τριών (3) ημερών την οποία ακολουθεί, στη συνέχεια, η χορήγηση μίας ημέρας κανονικής άδειας. Το εν λόγω σχήμα μπορεί να επαναλαμβάνεται κυκλικά για όσο διάστημα χρειαστεί, μέχρι τη λήξη του έκτακτου και προσωρινού μέτρου. Είναι υποχρεωτική η λήψη της άδειας ειδικού σκοπού για συνεχόμενο διάστημα; Η άδεια μπορεί να χορηγηθεί και τμηματικά, εφόσον με τον τρόπο αυτό εξυπηρετούνται καλύτερα οι ανάγκες του εργαζομένου. Σε κάθε περίπτωση, μπορεί να γίνει συνδυασμός της χορήγησης άδειας ειδικού σκοπού και της παροχής εξ αποστάσεως εργασίας με τρόπο ώστε, τόσο οι εργαζόμενοι γονείς όσο και οι εργοδότες τους να μπορούν να ανταπεξέλθουν στην κατάσταση έκτακτης ανάγκης που έχει δημιουργηθεί.