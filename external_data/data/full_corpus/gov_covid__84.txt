Με αυτόν τον τρόπο η ηλεκτρονική υπεύθυνη δήλωση, που συντάχθηκε μέσα από την εφαρμογή e-Dilosi, συνιστά έγγραφο βέβαιης χρονολογίας, τόσο στην ηλεκτρονική όσο και στην έντυπη μορφή της. Πώς μπορεί να χρησιμοποιηθεί η ηλεκτρονική υπεύθυνη δήλωση; Ο πολίτης μπορεί είτε να αποστέλλει τον υπερσύνδεσμο μαζί με τον μοναδικό αναγνωριστικό αριθμό επαλήθευσης της συνταχθείσας ηλεκτρονικής υπεύθυνης δήλωσής του στον φορέα-λήπτη μέσω ηλεκτρονικού μηνύματος (email) ή μέσω γραπτού μηνύματος (sms), είτε να ενημερώσει τηλεφωνικά τον φορέα-λήπτη για τον ως άνω αναγνωριστικό αριθμό. Τέλος, μπορεί να εκτυπώσει την ηλεκτρονική υπεύθυνη δήλωσή του, με σκοπό να την προσκομίσει στον φορέα-λήπτη. Συνιστάται, ωστόσο, να μην ακολουθείται η εκτύπωση παρά μόνο σε εξαιρετικές περιπτώσεις αδυναμίας.