Τι θα γίνει με τις μεταχρονολογημένες επιταγές; Από τις 30 Μαρτίου 2020 και μέχρι την 31η Μαΐου 2020, για τις επιχειρήσεις που βάσει ΚΑΔ είτε έχουν αναστείλει τη δραστηριότητά τους, είτε έχουν πληγεί δραστικά λόγω κορονοϊού, αναστέλλονται οι προθεσμίες λήξης, εμφάνισης και πληρωμής αξιογράφων εκδόσεως τους κατά εβδομήντα πέντε (75) ημέρες από την αναγραφόμενη ημερομηνία επί εκάστου αξιογράφου. Τα οριζόμενα στο προηγούμενο εδάφιο ισχύουν και για τις επιχειρήσεις των οποίων οι ΚΑΔ πρόκειται να συμπεριληφθούν στις ανωτέρω αποφάσεις κατά τον μήνα Απρίλιο του έτους 2020 από την επομένη της ημερομηνίας δημοσίευσης της συμπερίληψης των συγκεκριμένων ΚΑΔ στις πληττόμενες επιχειρήσεις.