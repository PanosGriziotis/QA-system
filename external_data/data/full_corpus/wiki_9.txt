Τον Οκτώβριο 2019, το Κοινοβούλιο του Ηνωμένου Βασιλείου διαλύθηκε και προκηρύχθηκαν εκλογές για τις 12 Δεκεμβρίου 2019. Οι εκλογές έδωσαν την μεγαλύτερη πλειοψηφία στο Συντηρητικό Κόμμα από το 1987 Πανδημία COVID-19. Ο Τζόνσον προχώρησε σε ανασχηματισμό στις 13 Φεβρουαρίου 2020. Τους πρώτους μήνες της δεύτερης θητείας ξέσπασε η πανδημία COVID-19. Ο ίδιος επικρίθηκε για τον τρόπο με τον οποίο αντιμετώπισε, υποστηρίζοντας αρχικά την αντιμετώπιση της πανδημίας μέσω ανοσίας τη αγέλης, πριν τελικά ανακοινώσει περιοριστικά μέτρα. Στις 27 Μαρτίου 2020 ανακοινώθηκε ότι βρέθηκε θετικός για COVID-19 και χρειάστηκε να νοσηλευτεί για τρεις ημέρες σε μονάδα εντατικής θεραπείας. Στις αρχές Δεκεμβρίου 2021 κυκλοφόρησε βίντεο από κοινωνικές συγκεντρώσεις μελών του συντηρητικού κόμματος στην πρωθυπουργική κατοικία που έλαβαν χώρα κατά τα Χριστούγεννα του 2020, εν μέσω περιορισμού στις συγκεντρώσεις. Αν και αρχικά το αρνήθηκε, τελικά στις 12 Ιανουαρίου 2022, μετά από σχετική ερώτηση των βουλευτών παραδέχτηκε ότι παραβρέθηκε σε μία εκδήλωση στον κήπο της κατοικίας κατά τη διάρκεια του πρώτου lockdown. Στις 25 Ιανουαρίου ξεκίνησε διερεύνηση από την μητροπολιτική αστυνομία σχετικά με τα πάρτι και «πιθανές παραβιάσεις νομοθεσίας σχετικά με την COVID-19». Τελικά του επιβλήθηκε πρόστιμο ύψους 50 λιρών.  Πρόταση μομφής. Στις 6 Ιουνίου, 54 βουλευτές των συντηρητικών απέσυραν την υποστήριξή τους προς το πρόσωπό του, με αποτέλεσμα να διεξαχθεί μυστική εσωκομματική ψηφοφορία αργότερα μέσα στην ημέρα. Η ψηφοφορία έληξε με τον Τζόνσον να λαμβάνει ψήφο εμπιστοσύνης, με 211 ψήφους υπέρ και 148 ψήφους κατά.