Για παράδειγμα, η ανοσία αγέλης κατά της ιλαράς απαιτεί να εμβολιαστεί περίπου το 95% του πληθυσμού. Το υπόλοιπο 5% προστατεύεται από το γεγονός ότι η ιλαρά δεν εξαπλώνεται μεταξύ των εμβολιασμένων. Για την πολιομυελίτιδα, το όριο είναι περίπου 80%. Το ποσοστό του πληθυσμού που πρέπει να εμβολιαστεί κατά του COVID-19 για να αρχίσει να προκαλείται ανοσία αγέλης δεν είναι γνωστό. Αυτό αποτελεί σημαντικό πεδίο έρευνας και πιθανότατα θα διαφέρει ανάλογα με την κοινότητα, το εμβόλιο, τους πληθυσμούς που έχουν προτεραιότητα για εμβολιασμό και άλλους παράγοντες. Η επίτευξη ανοσίας αγέλης με ασφαλή και αποτελεσματικά εμβόλια καθιστά τις ασθένειες σπανιότερες και σώζει ζωές. Μάθετε περισσότερα για την επιστήμη πίσω από την ανοσία αγέλης παρακολουθώντας ή διαβάζοντας αυτή τη συνέντευξη με την επικεφαλής επιστήμονα του ΠΟΥ, Δρ Soumya Swaminathan.