Το πρώτο κρούσμα που σχετίζεται με την πανδημία COVID-19 επιβεβαιώθηκε στην Νέα Υόρκη τον Μάρτιο του 2020, από μια γυναίκα που είχε ταξιδέψει πρόσφατα στην Νέα Υόρκη από το Ιράν, μια χώρα που είχε ήδη πληγεί σοβαρά από την πανδημία εκείνη το διάστημα. Σχεδόν ένα μήνα αργότερα, η μητρόπολη ήταν η περιοχή που είχε πληγεί περισσότερο. Μέχρι τον Απρίλιο, η πόλη είχε περισσότερα επιβεβαιωμένα κρούσματα κορονοϊού από την Κίνα, το Ηνωμένο Βασίλειο και το Ιράν, ενώ μέχρι τον Μάιο, είχαν περισσότερα κρούσματα από οποιαδήποτε άλλη χώρα, εκτός Ηνωμένων Πολιτειών.  Στις 20 Μαρτίου, το γραφείο του κυβερνήτη εξέδωσε εκτελεστική εντολή για το κλείσιμο των μη αναγκαίων επιχειρήσεων. Το σύστημα δημόσιας συγκοινωνίας της πόλης παρέμεινε ανοιχτό, αλλά υπήρξε συνωστισμός, λόγω της μειωμένης των δρομολογίων και της αύξησης των αστέγων που αναζητούσαν καταφύγιο στο μετρό.  Μέχρι τον Απρίλιο, εκατοντάδες χιλιάδες Νεοϋορκέζοι δεν εργάζονταν, ενώ η απώλεια σε φορολογικά έσοδα εκτιμάται ότι ήταν της τάξεως των δισεκατομμυρίων. Οι θέσεις εργασίας χαμηλού εισοδήματος στον τομέα του λιανικού εμπορίου, των μεταφορών και της εστίασης, επηρεάστηκαν έντονα. Η μείωση των εσόδων, των φόρων επί των πωλήσεων και των τουριστικών εσόδων, συμπεριλαμβανομένων των εσόδων από φόρους ξενοδοχείων, μπορεί να κοστίσει στην πόλη έως και 10 δισεκατομμύρια δολάρια. Ο δήμαρχος Bill de Blasio δήλωσε ότι το σύστημα ανεργίας της πόλης κατέρρευσε, μετά από την αύξηση των αξιώσεων και θα απαιτήσει ομοσπονδιακή βοήθεια για τη διατήρηση παροχής βασικών υπηρεσιών.  Η συνεχιζόμενη πανδημία είναι η πιο θανατηφόρα καταστροφή λόγω του ποσοστού των θανάτων, στην ιστορία της Νέας Υόρκης.  