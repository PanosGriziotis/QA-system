Εξαρτάται η χορήγηση της άδειας ειδικού σκοπού από το δικαίωμα λήψης ετήσιας κανονικής άδειας; Ναι, η χορήγηση της άδειας ειδικού σκοπού συσχετίζεται με το δικαίωμα λήψης ετήσιας κανονικής άδειας, καθώς για κάθε τρεις (3) ημέρες της ειδικής άδειας προστίθεται, υποχρεωτικά, μία (1) ημέρα της ετήσιας κανονικής άδειας του εργαζόμενου, η οποία αφαιρείται από τη συνολικά δικαιούμενη κανονική άδεια για το έτος 2020. Ειδικότερα, χρήση της εν λόγω άδειας, στο σύνολό της, μπορούν να κάνουν – ανάλογα με τη διάρκεια της υπηρεσίας τους στον ίδιο εργοδότη – όσοι εργαζόμενοι πληρούν τις νόμιμες προϋποθέσεις λήψης ετήσιας κανονικής άδειας τουλάχιστον έξι (6) ημερών για την εξαήμερη εργασία, ή πέντε (5) ημερών για την πενθήμερη εργασία. Διαφορετικά δικαιούνται να κάνουν χρήση τμήματος αυτής, κατ’ αναλογία του δικαιώματός τους σε κανονική άδεια.