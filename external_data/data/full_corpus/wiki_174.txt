Στην 3η έκδοση του φεστιβάλ (31 Μαΐου, 2 & 17 Ιουνίου) ανάμεσα σε όλες τις συμμετοχές επανήλθαν οι Thievery Corporation που συμμετείχαν και την προηγούμενη χρονιά και επίσης εμφανίστηκαν οι Jamiroquai, ο τραγουδοποιός Richard Ashcroft των The Verve, ο Parov Stelar και το συγκρότημα UB40. Οι ελληνικές συμμετοχές περιλάμβαναν τους Angelika Dusk, Magenta Flaws κ.α. Release 2019. Η τελευταία διοργάνωση (7–30 Ιουνίου) πριν την Πανδημία COVID-19 περιλάμβανε live εμφανίσεις σημαντικών ονομάτων από τη διεθνή σκηνή: ο Iggy Pop, οι Manowar, Anthrax,  Alice in Chains, Disturbed, Clutch, Damian Marley, Johnny Marr, New Order, James, Hozier, Morcheeba και Cypress Hill ήταν μερικά από τα ονόματα που εμφανίστηκαν.Ανάμεσα στους εκπροσώπους της ελληνικής σκηνής που συμμετείχαν ήταν οι Anser X Eversor, 12ος Πίθηκος, Ταφ Λάθος και Νέγρος Του Μοριά. Release 2022. Το φεστιβάλ ξεκίνησε στις 8 Ιουνίου και αναμένεται να κρατήσει ως τις 23 Ιουλίου. Επιστρέφουν στο φεστιβάλ οι Iggy Pop, Manowar, Thievery Corporation και Parov Stelar. Στο lineup περιλαμβάνονται και άλλα σημαντικά ονόματα που συνθέτουν μια ποικιλία μουσικών ειδών όπως το electronic pop ντουέτο Pet Shop Boys, οι Nick Cave, Liam Gallagher των Oasis, Bauhaus, Judas Priest, Slipknot, Sepultura, Sabaton, LP κ.α. Από ελληνικής πλευράς αναμένεται να εμφανιστούν καλλιτέχνες όπως οι Rotting Christ, Γιάννης Αγγελάκας, Παύλος Παυλίδης και Κωνσταντίνος Βήτα.