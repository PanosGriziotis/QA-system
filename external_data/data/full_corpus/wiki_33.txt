Η πανδημία COVID-19 στην Κροατία είναι μέρος της παγκόσμιας πανδημίας της νόσου του κορανοϊού 2019 (COVID-19) που προκαλείται από το σοβαρό οξέος αναπνευστικό σύνδρομο coronavirus 2 (SARS-CoV-2). Η πρώτη περίπτωση στη Δημοκρατία της Κροατίας αναφέρθηκε στο Ζάγκρεμπ στις 25 Φεβρουαρίου, όταν ένας ασθενής που είχε έρθει από την Ιταλία βρέθηκε θετικός. Την ίδια ημέρα, επιβεβαιώθηκε η δεύτερη περίπτωση που σχετίζονταν με την πρώτη. Τον Μάρτιο του 2020, αρκετά κρούσματα αναφέρθηκαν σε πολλές πόλεις της Κροατίας. Στις 12 Μαρτίου, αναφέρθηκε η πρώτη ανάρρωση και στις 18 Μαρτίου επιβεβαιώθηκε ο πρώτος θάνατος από τον ιό. Η πανδημία στην Κροατία εμφανίστηκε κατά τη διάρκεια της Κροατικής Προεδρίας του Συμβουλίου της Ευρωπαϊκής Ένωσης. Στις 22 Μαρτίου, το Ζάγκρεμπ, η πρωτεύουσα της Κροατίας, επλήγη από τον ισχυρότερο σεισμό των τελευταίων 140 χρόνων, προκαλώντας προβλήματα στην εφαρμογή μέτρων αντιμετώπισης της πανδημίας που έθεσε η κροατική κυβέρνηση, καθώς η χώρα συμμετείχε σε μια περίοδο lockdawn στο μεγαλύτερο μέρος του πρώτου εξαμήνου του 2020. Στις 5 Ιουλίου πραγματοποιήθηκαν κοινοβουλευτικές εκλογές στη χώρα και σε γενικές γραμμές, η χώρα άνοιξε την οικονομία της κυρίως κατά τη διάρκεια της θερινής τουριστικής περιόδου του 2020. Ιστορικό και πρόληψη. Οι ανησυχίες για τον ιό εμφανίστηκαν μόλις ξεκίνησε η ραγδαία άνοδος της πανδημόας στην Κίνα και οι επιπτώσεις της στη διεθνή κλίμακα έγιναν σαφείς. Η ανησυχία οφείλονταν κυρίως για την αυξημένη πιθανότητα εισόδου του ιού στην Κροατία λόγω του αριθμού των Κινέζων εργαζομένων που εργάζονται στη γέφυρα Πέλτζεσακ. Ορισμένα από τα ιδρύματα στην Κροατία αντέδρασαν προληπτικά σε αυτή την πιθανή απειλή. 