Οι κορονοϊοί χρειάζονται έναν ζωντανό ζωικό ή ανθρώπινο ξενιστή για να πολλαπλασιαστούν και να επιβιώσουν και δεν μπορούν να πολλαπλασιαστούν στην επιφάνεια των συσκευασιών τροφίμων. Δεν είναι απαραίτητο να απολυμαίνονται τα υλικά συσκευασίας τροφίμων, αλλά τα χέρια πρέπει να πλένονται κατάλληλα μετά το χειρισμό των συσκευασιών τροφίμων και πριν από την κατανάλωση (βλ. ερώτηση 10 των ερωτήσεων σχετικά με τις επιχειρήσεις τροφίμων). Μπορεί ο ιός που προκαλεί το COVID-19 να μεταδοθεί μέσω της κατανάλωσης μαγειρεμένων τροφίμων, συμπεριλαμβανομένων των ζωικών προϊόντων; Προς το παρόν δεν υπάρχουν στοιχεία που να αποδεικνύουν ότι οι άνθρωποι μπορούν να κολλήσουν τον ιό COVID-19 από τα τρόφιμα. Ο ιός που προκαλεί το COVID-19 μπορεί να θανατωθεί σε θερμοκρασίες παρόμοιες με εκείνες άλλων γνωστών ιών και βακτηρίων που βρίσκονται στα τρόφιμα. Τρόφιμα όπως το κρέας, τα πουλερικά και τα αυγά πρέπει πάντα να μαγειρεύονται καλά στους 70°C τουλάχιστον.