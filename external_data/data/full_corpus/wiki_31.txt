Το 1815, το Μπέργκαμο πέρασε στη κατοχή της Αυστρίας, ενώ το 1859 ο Τζιουζέπε Γκαριμπάλντι προσάρτησε την πόλη στο τότε Βασίλειο της Ιταλίας. Νεότερα χρόνια. Ο Μαρτσέλο Πιατσεντίνι εκπόνησε ένα νέο αστικό σχέδιο (1907), εφαρμόστηκε αμέσως μετά (1912-1927) και έμεινε γνωστό ως Μοντέρνος Ορθολογισμός. Το 2017 συνήλθε στο Μπέργκαμο η 43η Σύνοδος G7 στα πλαίσια μιας Διεθνούς Σύσκεψης με επίκεντρο την Ταορμίνα. Το "Καταστατικό του Μπέργκαμο" αφορούσε ένα σχέδιο για την παγκόσμια καταπολέμηση της πείνας μέχρι το 2030 ιδιαίτερα στην Αφρική. Στις αρχές του 2020 η Πανδημία COVID-19 στην Ιταλία έπληξε βασικά τα βόρεια της χώρας με επίκεντρο το Μπέργκαμο, τα νοσοκομεία γέμισαν ασφυκτικά, θέσεις ΜΕΘ δεν υπήρχαν και οι γιατροί βρέθηκαν σε αδιέξοδο. Οι νεκροί από τον COVID-19 έφτασαν σε τεράστιο αριθμό, οι εικόνες με τις νεκροφόρες έκαναν τον γύρο του κόσμου και έφεραν τον πανικό σε παγκόσμιο επίπεδο. Οι γιατροί έκαναν έκκληση σε όλες τις χώρες της Ευρώπης να αντιμετωπίσουν σοβαρά την πανδημία και να πάρουν αυστηρά μέτρα περιορισμού του πληθυσμού. Η Ερευνητική δημοσιογραφία που έγινε στην Νέα Υόρκη έδειξε ότι οι περισσότερες κυβερνήσεις καθυστέρησαν έντονα στην αντιμετώπιση της πανδημίας και άργησαν να πάρουν τα κατάλληλα μέτρα. Μουσική. Το Μπέργκαμο έχει μεγάλη παράδοση στη μουσική. Η ρομανική εκκλησία Σάντα Μαρία Ματζιόρε, από το 1187, έχει μια παράδοση στη διδασκαλία και στην εκτέλεση της μουσικής για πάνω από 800 χρόνια. Πολλοί συνθέτες όπως ο Γκαετάνο Ντονιτσέτι και ο Πιέτρο Λοκατέλι γεννήθηκαν στη πόλη.