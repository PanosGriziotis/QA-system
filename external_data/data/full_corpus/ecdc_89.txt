Τον Μάιο του 2023 ο Παγκόσμιος Οργανισμός Υγείας (ΠΟΥ) δήλωσε (ο σύνδεσμος είναι εξωτερικός) ότι η νόσος COVID-19 δεν αποτελεί πλέον κατάσταση έκτακτης ανάγκης διεθνούς ενδιαφέροντος στον τομέα της δημόσιας υγείας (PHEIC). Ωστόσο, η νόσος εξακολουθεί να αποτελεί συνεχιζόμενο ζήτημα υγείας και ο ΠΟΥ ζήτησε να καταβληθούν συνεχείς προσπάθειες για την αύξηση της εμβολιαστικής κάλυψης κατά της νόσου COVID-19 για όλα τα άτομα των ομάδων υψηλής προτεραιότητας.

Με τη συνεχιζόμενη κυκλοφορία του SARS-CoV-2, οι ηλικιωμένοι και τα άτομα με υποκείμενα προβλήματα υγείας εξακολουθούν να διατρέχουν υψηλότερο κίνδυνο σοβαρών εκβάσεων εάν μολυνθούν. 