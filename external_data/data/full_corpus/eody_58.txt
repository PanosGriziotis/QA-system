Έχει παρατηρηθεί ότι οι ηλικιωµένοι άνω των 80 ετών που θα νοσήσουν από τον ιό COVID-19 µπορεί να βρεθούν αντιµέτωποι µε πολύ σοβαρές και επικίνδυνες για την ζωή τους επιπλοκές, εφόσον νοσήσουν, ιδιαίτερα όταν έχουν υποκείµενα παθολογικά προβλήµατα, όπως καρδιολογικά, αναπνευστικά, σακχαρώδη διαβήτη, νεοπλασίες. H επιδηµία ανατρέπει την κανονικότητα και την ρουτίνα των ηλικιωµένων, επηρεάζει άµεσα την φροντίδα τους ενώ κυριαρχεί ο φόβος της µόλυνσης, του θανάτου, της πιθανής απώλειας αγαπηµένων.