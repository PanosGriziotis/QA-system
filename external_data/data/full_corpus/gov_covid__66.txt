Η λειτουργία των επιχειρήσεων και των δημοσίων υπηρεσιών που έχουν μείνει ανοικτές συνεχίζεται κανονικά, λαμβάνοντας πλέον αυστηρά υπόψη τις οδηγίες για την κυκλοφορία των εργαζομένων από και προς αυτές. Τα μέσα μαζικής μεταφοράς λειτουργούν; Τα Μέσα Μαζικής Μεταφοράς λειτουργούν σε περιορισμένη συχνότητα κατά τη διάρκεια της ημέρας, διασφαλίζοντας επαρκή κίνηση ιδίως κατά τις ώρες κίνησης των εργαζομένων. Ιδιωτικής χρήσης οχήματα κυκλοφορούν για όλους τους λόγους-εξαιρέσεις που προβλέπονται παραπάνω μόνο με τον οδηγό και έως έναν επιβάτη. Για την εξυπηρέτηση των μετακινήσεων, έχει αρθεί το μέτρο του δακτυλίου για το κέντρο της Αθήνας, μέχρι την 30/4/2020. Τα μέτρα περιορισμού κυκλοφορίας επηρεάζουν την λειτουργία του κράτους και των επιχειρήσεων; Το κράτος και ο παραγωγικός ιστός δεν παραλύουν.