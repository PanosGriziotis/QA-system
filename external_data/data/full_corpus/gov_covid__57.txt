Αφού εξεταστούν και αξιολογηθούν τα δεδομένα από τη μάχη για τον περιορισμό της εξάπλωσης του κορονοϊού θα ληφθούν οι αποφάσεις αν θα παραταθεί ή όχι η απαγόρευση της κυκλοφορίας των πολιτών. Αφορά συγκεκριμένες περιοχές ή όλη την επικράτεια; Αφορά όλη την ελληνική Επικράτεια χωρίς καμία εξαίρεση. Υπάρχουν εξαιρέσεις στους πολίτες που οφείλουν να εφαρμόζουν τους περιορισμούς; Ναι, υπάρχουν εξαιρέσεις. Η απαγόρευση δεν περιλαμβάνει όσους υπηρετούν στα σώματα ασφαλείας και τις ένοπλες δυνάμεις, το ιατρικό και νοσηλευτικό προσωπικό και το εξουσιοδοτημένο προσωπικό της Γενικής Γραμματείας Πολιτικής Προστασίας αποκλειστικά για την εκπλήρωση των καθηκόντων τους. Εκτός ωρών υπηρεσίας οφείλουν να τηρούν τους κανόνες που ισχύουν για τους υπόλοιπους πολίτες.