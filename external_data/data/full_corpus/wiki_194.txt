Ο Αθλητικός Σύλλογος «Γιάννενα» είναι ελληνικό πετοσφαιρικό σωματείο που δραστηριοποιείται στην πόλη των Ιωαννίνων, στον ομώνυμο Νομό. Επίσημο έτος ίδρυσης του είναι το 2014 και αγωνίζεται με χρώματα το μαύρο, το φούξια και το λευκό. Διατηρεί τμήμα πετοσφαίρισης ανδρών και γυναικών. Έδρα του τμήματος βόλεϊ αποτελεί το κλειστό γυμναστήριο της Λιμνοπούλας, χωρητικότητας 350 θέσεων. Τμήμα πετοσφαίρισης ανδρών. Ιστορική αναδρομή. Στην πρώτη χρονιά λειτουργίας του, το 2014-15, συμμετείχε στην Β εθνική, στον τομέα της ΕΣΠΕΔΕ. Κατέκτησε το πρωτάθλημα και ανέβηκε στην Α2 ανδρών. Παράλληλα κατέκτησε το κύπελλο της ΕΣΠΕΔΕ και συμμετείχε στο κύπελλο Ελλάδος 2014-15. Την σεζόν 2015-16 συμμετείχε στην Α2 ανδρών αλλά υποβιβάστηκε. Παράλληλα συμμετείχε και στο κύπελλο Ελλάδος 2015-16. Την σεζόν 2016-17 συμμετείχε στην Β εθνική, στον τομέα της ΕΣΠΕΔΕ. Τερμάτισε στην τρίτη θέση και στα play off έπαιξε με τον Α.Γ.Σ. Ιωαννίνων. Μεταφέροντας τις νίκες από το πρωτάθλημα (1-1), τελικά αποκλείστηκε με 3-2 νίκες. Την σεζόν 2017-18 συμμετείχε στην Β εθνική, στον τομέα της ΕΣΠΕΔΕ. Τερμάτισε στην δεύτερη θέση με 27 βαθμούς και 30-17 σετ. Στα play off ξεκίνησε με 3 βαθμούς. Τερμάτισε στην τρίτη θέση με 8 βαθμούς (2 νίκες-4 ήττες), 8-15 σετ. Την σεζόν 2018-19 συμμετείχε στην Β εθνική, στον τομέα της ΕΣΠΕΔΕ. Τερμάτισε στην 5η θέση με 10 βαθμούς, 3 νίκες και 9 ήττες, 14-29 σετ. Δεν κατάφερε να προκριθεί στα play off για τον τίτλο του πρωταθλητή. Την σεζόν 2019-20 συμμετείχε στην Β εθνική, στον τομέα της ΕΣΠΕΔΕ. Το πρωτάθλημα διακόπηκε εξαιτίας των προβλημάτων που δημιούργησε η πανδημία του COVID-19. Τερμάτισε στην 3η θέση με 24 βαθμούς. 