Υπηρέτησε ως μέλος του Επιστημονικού Συμβουλίου του Ελληνικού Ιδρύματος Έρευνας & Καινοτομίας (ΕΛΙΔΕΚ), υπεύθυνος για τις Επιστήμες Ζωής, καθώς και στην Γ.Γ.Ε.Τ. (Βιοεπιστήμες). Είναι επίσης συνεργαζόμενος ερευνητής στο Κέντρο Ανάπτυξης Φαρμάκων, στο Πανεπιστήμιο Northeastern της Βοστώνης. Το επιστημονικό έργο και οι δράσεις του έχουν δημοσιευθεί σε πολλά ελληνικά ΜΜΕ και έχει δώσει επιστημονικές διαλέξεις σε πολλά πανεπιστήμια. Έχει προβεί σε δημόσιες παρεμβάσεις για θέματα των Ανωτάτων Εκπαιδευτικών Ιδρυμάτων, καυτηριάζοντας μείζονα ζητήματα της κατάστασης των πανεπιστημίων στην Ελλάδα. Έχει προβεί σε παρεμβάσεις και έχει δημοσιεύσει άρθρα σχετικά με την πανδημία του COVID-19. Το 2021, συμμετέχει σε Επιτροπή του Ιδρύματος Μποδοσάκη με κύριο θέμα: «Σχέδιο Δράσης για το Πανεπιστήμιο του 2030: Αρχές και Θέσεις».