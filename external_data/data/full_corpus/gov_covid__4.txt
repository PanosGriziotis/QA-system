Επιπλέον προτρέπει όλους μας να παραμείνουμε στο σπίτι μας και να τηρούμε απαρέγκλιτα τις υποδείξεις των υγειονομικών αρχών και των ειδικών επιστημόνων και να μην παρασυρόμαστε από εκείνους που υποδεικνύουν να παρακούσουμε τις αυστηρές -αλλά απαραίτητες -οδηγίες των αρχών. Η προσωρινή απαγόρευση λειτουργία των “χώρων συνάθροισης κοινού” ισχύει και την περίοδο του Πάσχα; Και ποιοι χώροι εμπίπτουν στο μέτρο; Θα θυμίσουμε πάλι τι είπε ο ο καθηγητής Τσιόδρας, επικαλούμενος και την εμπειρία άλλων χωρών. “Όταν αψηφούμε τον εχθρό, αυτός θα μπει στο σπίτι μας. Όσο ο ιός είναι εδώ, υπάρχει απειλή. Αν λίγο χαλαρώσεις, θα σου ξαναεπιτεθεί με μανία». Κατά συνέπεια, δεν χαλαρώνουμε. Η προσωρινή απαγόρευση λειτουργίας χώρων συνάθροισης του κοινού ισχύει και την περίοδο του Πάσχα.