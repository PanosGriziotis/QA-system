Για προληπτικούς λόγους λοιπόν, απαγορεύτηκε προσωρινά η λειτουργία όλων των βρεφονηπιακών σταθμών και των σχολικών μονάδων, συμπεριλαμβανομένων των νηπιαγωγείων, των ανωτάτων εκπαιδευτικών ιδρυμάτων, των κέντρων ξένων γλωσσών, φροντιστηρίων και λοιπών πάσης φύσεως εκπαιδευτικών δομών, φορέων και ιδρυμάτων, δημοσίων και ιδιωτικών, κάθε τύπου και βαθμού σε όλη τη χώρα. Για ποιο χρονικό διάστημα απαγορεύεται η λειτουργία; Η απαγόρευση λειτουργίας ισχύει έως τις 10/5/2020. Αφού εξεταστούν τα δεδομένα από τη μάχη για τον περιορισμό της εξάπλωσης του κορονοϊού θα ληφθούν οι αποφάσεις αν θα παραταθεί ή όχι η αναστολή λειτουργία των εκπαιδευτικών μονάδων.