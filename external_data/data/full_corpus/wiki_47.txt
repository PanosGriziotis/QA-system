Η Εντισάρ Ελσάιντ (επίσης γράφεται ως Entessar El-Saeed, Intisar al-Saeed είναι μία αιγύπτια ακτιβίστρια για τα δικαιώματα των γυναικών και είναι η ιδρυτής και διευθύντρια του Ιδρύματος Ανάπτυξης και Δικαίου του Καΐρου. Το ίδρυμα και η αποστολή της επικεντρώνονται κυρίως στον περιορισμό του ακρωτηριασμού των γυναικείων γεννητικών οργάνων, στη βοήθεια των θυμάτων οικιακής κακοποίησης και στην παροχή σεξουαλικής εκπαίδευσης. Ακτιβισμός. Πανδημία covid-19. Με την έλευση της πανδημίας COVID-19, η Ελσάιντ και το ίδρυμά της επικεντρώθηκαν στην αύξηση της ενδοοικογενειακής κακοποίησης που υπέστησαν πολλές γυναίκες. Με την απαγόρευση κυκλοφορία η οποία κρατάει τους άντρες μακριά από τη δουλειά και στα σπίτια για περισσότερες ώρες της ημέρας, το ποσοστό ενδοοικογενειακής κακοποίησης προβλεπόπαν να αυξηθεί. Επιπλέον, η σεξουαλική εκπαίδευση μειώθηκε κατά τη διάρκεια της πανδημίας, με αποτέλεσμα την αυξανόμενη αδυναμία πρόσβασης σε ασφαλείς σεξουαλικές πληροφορίες. Τέλος, η ευθύνη για τη διατήρηση της ασφάλειας των μελών της οικογένειας και της κοινωνικής απόστασης παρατηρήθηκε ότι συχνά βάρυνε τη μητέρα του νοικοκυριού, μαζί με τη γενική ευθύνη για την υγεία και τη φροντίδα της οικογένειας. Ως αποτέλεσμα, το ίδρυμα της Ελσάιντ αύξησε την παραγωγή του εκπαιδευτικού υλικού και στα τρία από αυτά τα θέματα, γεγονός που τους επέτρεψε να συνεχίσουν να έχουν αντίκτυπο, ακολουθώντας ταυτόχρονα τα ασφαλή πρωτόκολλα COVID.  Ακρωτηριασμός γυναικείων γεννητικών οργάνων. Η Ελσάιντ μίλησε ανοιχτά κατά του ακρωτηριασμού των γυναικείων γεννητικών οργάνων (FGM) στην Αίγυπτο, η οποία έχει τον μεγαλύτερο αριθμό γυναικών που έχουν υποβληθεί σε FGM σε σχέση με οποιαδήποτε άλλη χώρα. 