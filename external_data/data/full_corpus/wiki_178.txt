Μετά από 15 συνεχόμενα Σούπερ Καπ που διεξήχθησαν στο Σταντ Λουί Β΄ του Μονακό το διάστημα 1998 έως 2012, το Σούπερ Καπ διεξάγεται σε διάφορα στάδια (παρόμοια με τον τελικό του Τσάμπιονς Λιγκ και του Γιουρόπα Λιγκ), αρχής γενομένης με το 2013, που διεξήχθη στο Στάντιον Έντεν της Πράγας στην Τσεχία. Το 2023 η διοργάνωση έγινε στην Ελλάδα, στο Στάδιο Καραϊσκάκη και για πρώτη φορά ανέλαβε να την διοργανώσει σύλλογος (Ολυμπιακός) κι όχι η ίδια ομοσπονδία της χώρας. Ξεκινώντας το 2014, η ημερομηνία του ΟΥΕΦΑ Σούπερ Καπ μεταφέρθηκε από την Παρασκευή στα τέλη Αυγούστου, στην Τρίτη στα μέσα Αυγούστου, μετά την αφαίρεση των ημερομηνιών διεθνών φιλικών αναμετρήσεων του Αυγούστου, στο νέο Ημερολόγιο Διεθνών Αγώνων της FIFA. Το 2020, ο τελικός του Σούπερ Καπ ήταν αρχικά προγραμματισμένος να διεξαχθεί στο Στάδιο Ντραγκάο, στο Πόρτο της Πορτογαλίας, στις 12 Αυγούστου. Ωστόσο, η πανδημία COVID-19 στην Ευρώπη προκάλεσε τις αναβολές στους τελικούς συλλόγων της σεζόν, η Εκτελεστική Επιτροπή της UEFA επέλεξε να αναθέσει τον επαναπρογραμματισμένο τελικό του Τσάμπιονς Λιγκ στην Πορτογαλία και προγραμμάτισε τον αγώνα για τις 24 Σεπτεμβρίου στην Αρένα Πούσκας της Βουδαπέστης.  Μετά από συζητήσεις με τις 55 ενώσεις μέλη της στις 19 Αυγούστου 2020, η Εκτελεστική Επιτροπή της UEFA αποφάσισε στις 25 Αυγούστου 2020 να χρησιμοποιήσει τον τελικό ως πιλοτικό αγώνα για τον οποίο θα υπάρχει μειωμένος αριθμός θεατών και έως και 30% της χωρητικότητας του σταδίου. Ο αγώνας έγινε ο πρώτος επίσημος της UEFA που είχε θεατές από τότε που οι διοργανώσεις επαναλήφθηκαν τον Αύγουστο του 2020. Οι τελικοί. 