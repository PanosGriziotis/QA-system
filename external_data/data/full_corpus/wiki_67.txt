H σοτροβιμάμπη ("αγγλ". "Sotrovimab"), η οποία πωλείται με την εμπορική επωνυμία Xevudy, είναι μονοκλωνικό αντίσωμα διπλής δράσης, που επιφέρει αποτελεσματική δράση έναντι του σοβαρού οξέος αναπνευστικού συνδρόμου του κορωνοϊού 2, γνωστού ως COVID-19. Είναι υπό ανάπτυξη από τις εταιρείες GlaxoSmithKline and Vir Biotechnology Inc. Έχει σχεδιαστεί για να προσκολλάται στην πρωτεΐνη ακίδας του SARS-CoV-2. Στις 21 Μαΐου 2021, ο Ευρωπαϊκός Οργανισμός Φαρμάκων (EMA) ολοκλήρωσε την ανασκόπησή του σχετικά με τη χρήση της σοτροβιμάμπης για τη θεραπεία του COVID-19.  Κατέληξε στο συμπέρασμα ότι μπορεί να χρησιμοποιηθεί για τη θεραπεία επιβεβαιωμένης προσβολής από COVID-19 σε ενήλικες και εφήβους (ηλικίας 12 ετών και άνω και βάρους τουλάχιστον 40 kg) που δεν χρειάζονται συμπληρωματικό οξυγόνο και που κινδυνεύουν να εξελιχθούν σε σοβαρής επιπλοκής COVID-19. Η επανεξέτασή της θα συνεχιστεί και, μόλις ολοκληρωθεί, θα αποτελέσει τη βάση για μια αίτηση άδειας κυκλοφορίας στην ΕΕ για αυτό το φάρμακο. Στις 26 Μαΐου 2021, η FDA των ΗΠΑ εξέδωσε άδεια χρήσης έκτακτης ανάγκης για το εν λόγω αντίσωμα για τη θεραπεία ήπιας έως μέτριας βαρύτητας COVID-19 σε άτομα ηλικίας 12 ετών και άνω, που ζυγίζουν τουλάχιστον 40 kg με θετικά αποτελέσματα άμεσων δοκιμών για τον ιό SARS-CoV-2 και που διατρέχουν υψηλό κίνδυνο εξέλιξης σε υψηλής κρισιμότητας COVID-19, συμπεριλαμβανομένου του θανάτου. Τον Αύγουστο του 2021, η σοτροβιμάμπη έλαβε προσωρινή έγκριση για τη θεραπεία του COVID-19 στην Αυστραλία.