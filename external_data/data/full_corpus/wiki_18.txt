Τον Ιανουάριο του 2017, ο Μπερεσίνσκι μετακόμισε στην Ιταλία, υπογράφοντας τετραετές συμβόλαιο με την ΟΚ Σαμπντόρια της Σέριε Α. Εθνική ομάδα. Ο Μπερεσίνσκι έκανε το διεθνές ντεμπούτο του για την Εθνική Πολωνίας στις 4 Ιουνίου 2013, σε φιλικό αγώνα εναντίον του Λιχτενστάιν. Τον Μάιο του 2018 ορίστηκε στην προκαταρκτική 35μελή ομάδα της Πολωνίας για το Παγκόσμιο Κύπελλο του 2018 στη Ρωσία και ακολούθως στην τελική ομάδα, όπου αγωνίστηκε και στους 3 αγώνες της φάσης ομίλων. Στις 17 Μαΐου 2021, ονομάστηκε στην τελική αποστολή της Πολωνίας για το Ευρωπαϊκό Πρωτάθλημα του 2020. Επίσης, ήταν μέλος της Πολωνίας στο Παγκόσμιο Κύπελλο του 2022 στο Κατάρ. Προσωπική ζωή. Στις 14 Μαρτίου 2020, ο Μπερεσίνσκι βρέθηκε θετικός στον COVID-19, μετά την πανδημία COVID-19 στην Ιταλία. Ο πατέρας του, Πσεμίσουαφ Μπερεσίνσκι, ήταν επίσης επαγγελματίας ποδοσφαιριστής και επί του παρόντος επαγγελματίας προπονητής.