Περιγραφή αυτών των πλατφορμών και του τρόπου λειτουργίας των εμβολίων διατίθεται στον δικτυακό τόπο του Ευρωπαϊκού Οργανισμού Φαρμάκων (EMA). Πλήρης κατάλογος των εμβολίων κατά της COVID-19 που έχουν εγκριθεί στην ΕΕ είναι διαθέσιμος στον δικτυακό τόπο του EMA.
Τα εμβόλια κατά της νόσου COVID-19 είναι ασφαλή. Περισσότερες από 900 εκατομμύρια δόσεις έχουν χορηγηθεί στην ΕΕ/στον ΕΟΧ από τον Οκτώβριο του 2023. Σε παγκόσμιο επίπεδο, τα εμβόλια έχουν χρησιμοποιηθεί σε εκατοντάδες εκατομμύρια ανθρώπους.

Τα εμβόλια κατά της νόσου COVID-19 αναπτύσσονται σύμφωνα με τις ίδιες νομικές απαιτήσεις για την ποιότητα, την ασφάλεια και την αποτελεσματικότητα με όλα τα άλλα εμβόλια. 