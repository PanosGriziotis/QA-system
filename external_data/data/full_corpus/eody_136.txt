Χτίσε πάνω σε αυτά: Ενίσχυσέ τα, πρόβαλέ τα, απόλαυσέ τα!!! Ονειρέψου! Πώς φαντάζεσαι αυτά τα δυνατά σημεία σου στο μέλλον; Σε ποιο ρόλο; Σε τι έργο; Πώς χτίστηκε αυτό το έργο; Τι δυνατά σημεία σου έβαλες για να το χτίσεις; Ποιος, τι σε βοήθησε; Σκέψου ποια είναι τα δυνατά σημεία των γύρω σου. Οικογένεια, σχολείο, συμμαθητές, χώρα. Συνδέσου με τα δυνατά τους, τα καλά τους στοιχεία. Κάνε μέρος σου αυτές τις πλευρές τους. Κοίταξέ τους. Δες τι σου αρέσει σε αυτούς; Τι καλό έχουν; Δείξε τους τον θαυμασμό σου, την εκτίμησή σου, την ευγνωμοσύνη σου. Δώσε τους ανατροφοδότηση. Κάνε τους μικρά δώρα, χάρισέ τους ζωγραφιές, γράψε τους μικρά σημειώματα εκτίμησης.