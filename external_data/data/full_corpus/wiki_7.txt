Η πανδημία COVID-19 στη Βόρεια Μακεδονία είναι μέρος της παγκόσμιας πανδημίας της ασθένειας του κορονοϊού 2019 () η οποία προκαλείται από τον SARS-CoV-2. Τον Φεβρουάριο του 2020 επιβεβαιώθηκε η άφιξη του ιού στην Βόρεια Μακεδονία. Η αρχική μετάδοση του ιού στην χώρα συνδέθηκε με την πανδημία COVID-19 στην Ιταλία καθώς περίπου 70.000 κάτοικοι της Ιταλίας προέρχονται από την Βόρεια Μακεδονία, κάτι που οδήγησε στην επιστροφή πολλών από αυτούς στη χώρα, φέρνοντας τον ιό μαζί τους. Μέχρι τις 9 Ιουλίου 2020, είχαν επιβεβαιωθεί πάνω από 7.000 κρούσματα στην χώρα, λόγω των οικογενειακών επανενώσεων που έλαβαν χώρα κατά τη διάρκεια του Ιντ αλ-φιτρ στην μουσουλμανική μειονότητα αλλά και λόγω του γενικού ανοίγματος στη χώρα για την διενέργεια των κοινοβουλευτικών εκλογών. Μέχρι τις 8 Μαΐου 2021 η Βόρεια Μακεδονία είχε 153.694 κρούσματα, 5.067 θανάτους και 137.331 κρούσματα είχαν αναρρώσει.