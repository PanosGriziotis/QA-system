Συνεπώς, οι αρμόδιοι, κατά περίπτωση φορείς και Υπηρεσίες, προβαίνουν σε κάθε απαιτούμενη ενέργεια για την πρόσληψη μόνιμου προσωπικού και προσωπικού με σχέση εργασίας αορίστου ή ορισμένου χρόνου των φορέων του άρθρου 14 του ν. 2190/1994 (Α΄ 28) Πώς υποβάλλονται οι αιτήσεις με τα απαιτούμενα δικαιολογητικά για τις διαδικασίες προσλήψεων του ΑΣΕΠ; Για τις ανακοινώσεις πρόσληψης προσωπικού με συμβάσεις εργασίας ιδιωτικού δικαίου ορισμένου χρόνου, οι αιτήσεις με τα απαιτούμενα δικαιολογητικά υποβάλλονται στον φορέα με ηλεκτρονικό τρόπο και – κατ΄ εξαίρεση – ταχυδρομικά με συστημένη επιστολή, μετά από σχετική αιτιολογημένη απόφαση του φορέα. Επισημαίνεται, ωστόσο, για λόγους αναγόμενους στην προστασία της δημόσιας υγείας και προκειμένου να αποφεύγεται ο συνωστισμός των πολιτών σε ταχυδρομεία λαμβανομένων υπόψη και των σχετικών μέτρων περί απαγόρευσης της κυκλοφορίας, η ταχυδρομική αποστολή αποτελεί ύστατη επιλογή.