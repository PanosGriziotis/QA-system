Το Κύπελλο Γυναικών της περιόδου 2019-20 ήταν μια διοργάνωση γυναικείας καλαθοσφαίρισης που διεξήχθη στην Ελλάδα, η 25η επανάληψη από τη δημιουργία του θεσμού το 1995. Διοργανώτρια αρχή ήταν η Ελληνική Ομοσπονδία Καλαθοσφαίρισης. Η αγωνιστική δράση ξεκίνησε στις 15 Σεπτεμβρίου 2019 και αναμενόταν να καλύψει όλο το αγωνιστικό έτος, ωστόσο δεν ολοκληρώθηκε ποτέ εξαιτίας των συνθηκών που δημιούργησε η Πανδημία COVID-19 στην Ελλάδα. Η διοργάνωση ακυρώθηκε μετά την ολοκλήρωση της "«Φάσης των 8»", με τις εξής ομάδες να έχουν λάβει τα εισιτήρια για τους Ημιτελικούς: Ολυμπιακός Πειραιώς, Εσπερίδες Καλλιθέας, Ελευθερία Μοσχάτου και Παναθηναϊκός. Ο πρώτος ήταν αυτός που θα υπερασπιζόταν τον τίτλο του Τροπαιούχου μετά από τέσσερις συνεχείς κατακτήσεις. Λεπτομέρειες διεξαγωγής. Δικαίωμα και υποχρέωση συμμετοχής στο θεσμό είχαν όλα τα σωματεία που θα συμμετείχαν την περίοδο 2019-20 στα Πρωταθλήματα Α1 Εθνικής (12 σύλλογοι) και Α2 Εθνικής Κατηγορίας Γυναικών (24 σύλλογοι). Αποχή από τη διοργάνωση στο σύνολό της, από συγκεκριμένο αγώνα ή μη συμμετοχή με το βασικό ρόστερ θα επέφερε την ποινή της τιμωρίας δύο βαθμών από το οικείο Πρωτάθλημα της ομάδας. Οι αγώνες θα διεξάγονταν με σύστημα απλού αποκλεισμού (knock-out), δηλαδή οι ηττημένοι των αγώνων θα αποκλείονταν άμεσα από τις επόμενες αγωνιστικές. Η ανάδειξη του τροπαιούχου θα γινόταν με Τελικό Αγώνα μεταξύ των νικητών των Ημιτελικών, χωρίς να προβλεφθεί Μικρός Τελικός. Η κλήρωση των πρώτων Φάσεων έλαβε χώρα στην Αθήνα στις 19 Αυγούστου 2019. Προκριματική Φάση. Στη Φάση αυτή συμμετείχαν τα 24 σωματεία της Α2 Εθνικής Κατηγορίας, χωρισμένα σε δύο Ομίλους βάσει γεωγραφικών κριτηρίων. <br> <br> Τελική Φάση. 