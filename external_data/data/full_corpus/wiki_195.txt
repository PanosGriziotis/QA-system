Πιστοποιητικό εμβολιασμού COVID-19 είναι ένα πιστοποιητικό που έχει προταθεί για άμεση εφαρμογή στις χώρες της Ευρωπαϊκής Ένωσης.  Συγκεκριμένα, εντός του 2021, όσοι πολίτες εμβολιάζονται ενάντια στον κορωνοϊό θα έχουν το δικαίωμα να αποκτούν σε έντυπη μορφή ένα σχετικό – ενιαίο ευρωπαϊκό πιστοποιητικό, το οποίο θα διασφαλίζει την ταχύτερη δυνατή αποκατάσταση της ελεύθερης κυκλοφορίας των Ευρωπαίων πολιτών. Η πρόταση για τη θεσμική κατοχύρωσή του έγινε από τον Έλληνα Πρωθυπουργό Κυριάκο Μητσοτάκη. Όπως τόνισε ο Κ. Μητσοτάκης κατά την εισαγωγή του: "«αυτό (το πιστοποιητικό εμβολιασμού) θα προσφέρει επίσης ένα κίνητρο για να διασφαλιστεί ότι οι πολίτες ενθαρρύνονται να προχωρήσουν σε εμβολιασμό» και αναφέρει ότι «αυτό μπορεί να ακούγεται απλό, αλλά η μακρά εμπειρία που έχουμε για την ανάπτυξη ενός κοινού Εντύπου Εισερχομένων Επιβατών (PLF) κατέστησε σαφές ότι είναι επείγουσα η ανάγκη για υψηλού επιπέδου κινητοποίηση σε επίπεδο ΕΕ προκειμένου να προχωρήσουν τα πράγματα»."Στις 15 Ιανουαρίου 2021, η πρόεδρος της Κομισιόν Ούρσουλα φον ντερ Λάιεν, με δημόσια δήλωσή της, συμφώνησε με την ιδέα του ευρωπαϊκού πιστοποιητικού εμβολιασμού κατά της Covid-19. Yπέρ της πρότασης αυτής για τον καθορισμό κοινού πιστοποιητικού εμβολιασμού, το οποίο θα ενέχει θέση και «διαβατηρίου» για τις μετακινήσεις και τη διευκόλυνση των ταξιδιών στην Ευρώπη, τάχθηκε με δημόσια ανακοίνωσή της, η Διεθνής Ένωση Αερομεταφορών (ΙΑΤΑ) στις 19 Ιαν. 2021.  Η Ευρωπαϊκή Επιτροπή επιδιώκει τον καθορισμό ενός πρωτοκόλλου για την έκδοση πιστοποιητικών εμβολιασμού κατά της COVID-19. "«Η διαδικασία εμβολιασμού ανοίγει τη συζήτηση για την πιστοποίηση. 