Δηλαδή αν κάποιος ζητήσει συνολικά 12 ημέρες άδειας τότε θα λάβει 9 ημέρες άδεια ειδικού σκοπού και 3 ημέρες κανονική άδεια. Εάν έχω τέκνο έως τεσσάρων ετών και δεν φοιτά σε βρεφονηπιακό σταθμό ισχύει η άδεια ειδικού σκοπού; Ισχύει η δυνατότητα επιλογής της μείωσης ωραρίου κατά 25% με πλήρεις αποδοχές, αλλά η χορήγηση άδειας ειδικού σκοπού από το αρμόδιο όργανο εγκρίνεται με βάση τις υπηρεσιακές ανάγκες της Υπηρεσίας και εφόσον πληρούνται οι λοιπές προϋποθέσεις της οικείας διάταξης (σχετική η αριθ. ΔΙΔΑΔ/Φ/108/οικ/12, ΑΔΑ: ΩΦΠΩ46ΜΤΛ-87Χ εγκύκλιος). Ποιοι υπάλληλοι μπορούν να κάνουν χρήση; Υπάλληλοι, που απασχολούνται σε δημόσιες υπηρεσίες, αποκεντρωμένες διοικήσεις, ΟΤΑ Α΄ και Β΄ βαθμού και νομικά πρόσωπα αυτών, νομικά πρόσωπα δημοσίου δικαίου και νομικά πρόσωπα ιδιωτικού δικαίου εντός Γενικής Κυβέρνησης με οποιαδήποτε σχέση εργασίας.