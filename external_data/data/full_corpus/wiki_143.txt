Στις 7 Μαρτίου 2018, κόντρα στους Λος Άντζελες Λέικερς, ο Φουρνιέ υπέστη διάστρεμμα στον αριστερό έσω πλάγιο σύνδεσμο του. Στη συνέχεια αποκλείστηκε για «σημαντικό χρονικό διάστημα». Την 1η Δεκεμβρίου 2019, ο Φουρνιέ ισοφάρισε το ρεκόρ καριέρας του με 32 πόντους, σε μια νίκη με 100-96 επί των Γκόλντεν Στέιτ Ουόριορς. Μπόστον Σέλτικς (2021). Στις 25 Μαρτίου 2021, ο Φουρνιέ ανταλλάχθηκε στους Μπόστον Σέλτικς, με αντάλλαγμα τον Τζεφ Τιγκ και δύο μελλοντικές επιλογές του δεύτερου γύρου στο ντραφτ. Ο Φουρνιέ είχε παίξει - ως βασικός - σε 26 αγώνες και είχε κατά μέσο όρο 19,7 πόντους, 2,9 ριμπάουντ, 3,7 ασίστ και 1,0 κλεψίματα, ενώ σούταρε 38,8% στο τρίποντο με τους Μάτζικ για τη σεζόν. Στις 29 Μαρτίου, ο Φουρνιέ έκανε το ντεμπούτο του για τους Σέλτικς εναντίον των Νιου Ορλίνς Πέλικανς, αλλά έμεινε άποντος σε 33 λεπτά αγώνα. Στις 2 Απριλίου, ο Φουρνιέ σημείωσε 23 πόντους, με 7 τρίποντα, σε μια νίκη με 118–102 επί των Χιούστον Ρόκετς. Ο Φουρνιέ έβαλε 20 πόντους από τους 23 πόντους του στο τέταρτο δεκάλεπτο και έγινε ο δεύτερος παίκτης των Σέλτικς που σκοράρει 20 πόντους με 100% ευστοχία σε ένα δεκάλεπτο, μετά τον Πολ Πιρς. Έχασε αρκετούς αγώνες λόγω των πρωτοκόλλων υγείας και ασφάλειας του ΝΒΑ. για την πανδημία COVID-19. Νιου Γιορκ Νικς (2021–σήμερα). Στις 17 Αυγούστου 2021, οι Νιου Γιορκ Νικς απέκτησαν τον Φουρνιέ σε μια συμφωνία ανταλλαγής με τους Σέλτικς. 