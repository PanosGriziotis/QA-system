Τι ισχύει στην περίπτωση μας; Όταν ο ένας γονέας εργάζεται στο δημόσιο και ο άλλος γονέας στον ιδιωτικό τομέα μπορούν να ασκήσουν το δικαίωμα: είτε ο ένας αποκλειστικά, είτε να μοιραστούν την ειδική άδεια σε διαστήματα, τα οποία κοινοποιούν στον εργοδότη και την υπηρεσία τους αντίστοιχα, με υπεύθυνες δηλώσεις. Μπορούν να μοιραστούν την χρήση της άδειας ειδικού σκοπού οι δύο γονείς; Η χρήση της άδειας ειδικού σκοπού δεν είναι εφικτή και για τους δύο γονείς ταυτόχρονα. Αντί αυτού, είναι εφικτή η χρήση της και από τους δύο – πέρα από τον ένα γονέα εξολοκλήρου – εφόσον μοιραστούν μεταξύ τους τα διαστήματά της. Οι εργαζόμενοι που αιτούνται την άδεια προσκομίζουν στους εργοδότες τους σχετικές υπεύθυνες δηλώσεις, εντός εύλογου χρονικού διαστήματος.