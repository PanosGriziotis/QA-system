Ο Γρηγόρης Πετράκος (Πειραιάς, 1 Απριλίου 1975) είναι Έλληνας τραγουδιστής και μουσικός. Βιογραφία. Πρώτα χρόνια και Καριέρα. Ο Γρηγόρης Πετράκος γεννήθηκε στον Πειραιά το 1975. Από την ηλικία των πέντε ετών ξεκίνησε τα μαθήματα της κλασικής κιθάρας και θεωρητικών στο Ωδείο του Πειραϊκού Συνδέσμου. Μετά τις πανελλήνιες εισαγωγικές εξετάσεις και την φοίτησή του στο τμήμα Φυσικοθεραπείας Αθηνών, ξεκίνησε τις σπουδές του στο μοντέρνο τμήμα του Ωδείου Φ. Νάκας στην Αθήνα. Έγινε γνωστός στο ευρύ κοινό μέσα από την συμμετοχή του στο talent show του Αντ1 “"Fame Story"” (2002-03) λαμβάνοντας την 2η θέση στο μεγάλο τελικό. Σχεδόν αμέσως μπήκε στη δισκογραφία με δικά του τραγούδια (σύνθεση,στίχοι,εκτέλεση).  Προσωπική ζωή. Από το 2004 μέχρι το 2010 διατηρούσε δεσμό με την επίσης τραγουδίστρια Τάμτα, με την οποία συνεργάστηκαν και δισκογραφικά. Από το 2013 μέχρι τον Οκτώβριο του 2023 ήταν ζευγάρι με την ηθοποιό Θεοφανία Παπαθωμά και έχουν αποκτήσει μαζί δύο κόρες, την Αγάπη (γενν. 10 Ιανουαρίου 2015) και την Αθηνά (γενν. 16 Σεπτεμβρίου 2017). Δημόσιος λόγος. Έγινε γνωστότερος κατά την περίοδο της πανδημίας COVID-19 στην Ελλάδα όταν ανέπτυξε δημόσιο λόγο εναντίον των εμβολίων COVID-19, των περιοριστικών μέτρων και της χρήση μάσκας. Το όνομά του αναφέρθηκε και όταν ξεκίνησε εισαγγελική έρευνα για την διασπορά ψευδών ειδήσεων σχετικά με την πανδημία.