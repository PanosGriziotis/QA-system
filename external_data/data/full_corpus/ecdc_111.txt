Διάφοροι τύποι κοροναϊών μπορούν να μολύνουν τα ζώα και να μεταδοθούν σε άλλα ζώα και ανθρώπους.

Ο ρόλος των ζώων συντροφιάς και των εκτρεφόμενων ζώων στην επιδημιολογία και τη μετάδοση της νόσου COVID-19 είναι επί του παρόντος άγνωστος. Σκύλοι και γάτες έχουν αναφερθεί ότι έχουν μολυνθεί από τους ιδιοκτήτες τους και ορισμένα άλλα ζώα (π.χ. κουνάβια και χάμστερ) μπορούν επίσης να μολυνθούν. Ωστόσο, τα τρέχοντα στοιχεία δείχνουν ότι είναι πολύ απίθανο τα κατοικίδια ζώα να παίζουν κάποιο ρόλο στην εξάπλωση του ιού.

