Προς το παρόν δεν υπάρχουν ενδείξεις ότι οι άνθρωποι μπορούν να κολλήσουν το COVID-19 από τρόφιμα ή συσκευασίες τροφίμων. Το COVID-19 είναι αναπνευστική ασθένεια και η οδός μετάδοσης είναι μέσω της επαφής από άτομο σε άτομο και μέσω της άμεσης επαφής με αναπνευστικά σταγονίδια που δημιουργούνται όταν ένα μολυσμένο άτομο βήχει ή φτερνίζεται. Μπορεί ο ιός να ζήσει στην επιφάνεια των τροφίμων (συμπεριλαμβανομένων των φρούτων και των λαχανικών, των κατεψυγμένων τροφίμων, των προσυσκευασμένων τροφίμων); Οι κορονοϊοί δεν μπορούν να πολλαπλασιαστούν στα τρόφιμα - χρειάζονται ένα ζωντανό ζώο ή έναν άνθρωπο-ξενιστή για να πολλαπλασιαστούν και να επιβιώσουν ( βλ. ερώτηση 10 των ερωτήσεων σχετικά με τις επιχειρήσεις τροφίμων). Πώς να πλένετε τα φρούτα και τα λαχανικά; Μόνο με νερό ή με κάτι άλλο; Το πλύσιμο των φρούτων και των λαχανικών με πόσιμο νερό είναι αρκετό: συνιστάται να ακολουθείτε τα πέντε κλειδιά του ΠΟΥ για ασφαλέστερα τρόφιμα.