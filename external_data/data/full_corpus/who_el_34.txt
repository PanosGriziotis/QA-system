Υπάρχουν δεδομένα τόσο από κλινικές δοκιμές όσο και προκαταρκτικά δεδομένα από προγράμματα επιτήρησης χωρών σχετικά με την αποτελεσματικότητα και την ασφάλειά τους. Ορισμένες ήπιες έως μέτριες παρενέργειες, όπως πυρετός, μυϊκοί πόνοι και πόνοι στο κεφάλι, πόνος γύρω από το σημείο της ένεσης και κόπωση, αναμένεται να επηρεάσουν ορισμένα άτομα μετά τον εμβολιασμό. Αυτές είναι φυσιολογικές ενδείξεις ότι ο οργανισμός αναπτύσσει προστασία. Έχουν αναφερθεί πολύ σπάνιες αλλά σοβαρές περιπτώσεις θρόμβων αίματος συνοδευόμενες από χαμηλό αριθμό αιμοπεταλίων (γνωστές ως σύνδρομο θρόμβωσης με θρομβοπενία (TTS)) που εμφανίστηκαν 3 έως 30 ημέρες μετά τον εμβολιασμό με εμβόλια με μη αντιγραφικό φορέα αδενοϊού COVID-19 (όπως τα εμβόλια της AstraZeneca και της Janssen). Διαβάστε περισσότερα σχετικά με τους διαφορετικούς τύπους εμβολίων COVID-19.