Για την αντιμετώπιση της εμφάνισης παραλλαγών του ιού, το ECDC παρέχει υπηρεσίες αλληλουχίας γονιδιώματος στα κράτη μέλη κατόπιν αιτήματος και επενδύει στην ανάπτυξη της αλληλουχίας σε ολόκληρη την ΕΕ/τον ΕΟΧ.

Το ECDC παρέχει στα κράτη μέλη τυποποιημένα πρωτόκολλα για προσεγγίσεις επιτήρησης και δοκιμών. Μέσω του έργου του σχετικά με τις επιδημικές πληροφορίες, το Κέντρο συλλέγει ολοκληρωμένα καθημερινά επιδημιολογικά δεδομένα σχετικά με τη νόσο COVID-19 παγκοσμίως.

Καθώς εξελίσσεται η πανδημία, το ECDC συνεχίζει να συνοψίζει τα βέλτιστα διαθέσιμα στοιχεία και επικαιροποιεί τακτικά τις εκτιμήσεις κινδύνου και τα έγγραφα τεχνικής καθοδήγησης βάσει αναδυόμενων στοιχείων. 