Επίσης κάθε εκπαιδευτικός υποχρεούται να καταγράφει με κάθε πρόσφορο τρόπο τους τίτλους της ενότητας που δίδαξε καθημερινά. Σε ποιες άλλες δομές ισχύει η τηλεκπαίδευση; Από Δευτέρα 9 Νοεμβρίου και για την περίοδο του lockdown τα φροντιστήρια, οι δομές μελέτης και τα κέντρα ξένων γλωσσών θα λειτουργούν και αυτά μέσω τηλεκπαίδευσης. Πώς θα γίνονται οι μετακινήσεις μαθητών από Δευτέρα 9 Νοεμβρίου; Για τη μετακίνηση αλλά και για την παραλαβή των μαθητών σε παιδικούς σταθμούς, νηπιαγωγεία, δημοτικά σχολεία και σχολεία Ειδικής Αγωγής, θα απαιτείται σχετική βεβαίωσηΤα σχολεία θα παραδώσουν στους μαθητές τις απαραίτητες βεβαιώσεις στις οποίες αναγράφεται το ονοματεπώνυμο του μαθητή/ τριας, το σχολείο στο οποίο φοιτά, η διεύθυνση κατοικίας του/ της και το ωράριο προσέλευσης και αποχώρησης. Τη βεβαίωση υπογράφουν οι διευθυντές/ διευθύντριες του σχολείου.